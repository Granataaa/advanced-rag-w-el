Questo gruppo di lezioni è dedicato interamente alla crisi. Abbiamo visto in precedenza che cosa è una crisi e perché questa crisi, questa prima grande crisi del nuovo millennio è così importante. Abbiamo capito che la crisi non è un momento di sospensione, un momento morto, ma è un momento di straordinaria vitalità, è il momento in cui alcuni vecchi protagonisti stanno declinando, ma nuovi soggetti entrano e diventano straordinariamente competitivi fino a pretendere, e a pretendere anche giustamente, di essere loro i nuovi leader. La lezione di questa volta si chiama proprio i nuovi protagonisti. Che cosa analizzeremo? Beh, innanzitutto i cosiddetti paesi emergenti e il loro rapporto con i paesi sviluppati. Poi faremo una riflessione specifica sul ruolo delle politiche per le risorse umane, cioè, in altre parole, l'educazione, la scuola, la ricerca, l'università. Però c'è un tema, c'è un tema che diventa sempre più importante anche nei paesi sviluppati, non solo in Cina, non solo in Brasile, non solo in Sudafrica, ma anche in Italia. Cioè, qual è il rapporto fra crescita economica e i diritti dei cittadini? Direi in particolare i diritti dei lavoratori. Bene, se questa è la riflessione, il primo tema è qual è il rapporto fra paesi emergenti e paesi sviluppati. Abbiamo già fatto questa riflessione e abbiamo visto, usando questo grafico, lo ricordate, abbiamo visto che per un lungo periodo di tempo lo sviluppo del mondo era segnato in particolare dai tassi di crescita di una parte molto limitata del mondo, che erano i cosiddetti paesi industrializzati. Questi erano un pezzo della vecchia Europa, essenzialmente quella occidentale, gli Stati Uniti e un pezzo di Canada, il Giappone e un pezzo del resto del mondo, essenzialmente Nuova Zelanda e Australia. C'era certamente una parte importante di paesi di area socialista, di area pianificata, ma tutto il resto veniva chiamato, con un termine anche un po' reduttivo, terzo mondo, come se fosse un residuo. Bene, questo è il grafico che il Fondo Monetario, cioè la massima autorità a livello mondiale per la gestione dell'economia, ha fatto e che ci permette di analizzare gli andamenti. Guardate, dove abbiamo quella caduta, quella segnata con la nostra freccia arancione, quella è la crisi di questi giorni, la crisi che parte dal 2008, ha il suo momento di caduta nel 2009 e sembra avere dei momenti di ripresa. La linea rossa sono i paesi industrializzati, i paesi avanzati, la linea che vedete blu è invece quella dei paesi considerati arretrati. Voi vedete che partendo dal grafico, partendo dagli anni 80 e arrivando in fondo fino agli anni 2010 che stiamo vivendo, succede una cosa molto strana. Fino ad un certo punto la linea che metteva insieme le due, cioè quella in mezzo, quella che dava l'andamento di tutto il mondo, era sostanzialmente tirata dalla linea rossa, cioè dei paesi sviluppati, dall'inizio del 2000, o meglio, dagli ultimissimi anni degli anni 90 succede una cosa quasi paradossale, i paesi avanzati non avanzano e i paesi emergenti emergono. Tant'è vero che dopo la crisi, voi lo vedete chiaramente, la linea più alta, cioè quella a cresta più alta sono i nuovi paesi, la Cina, l'India, il Brasile, il Sudafrica, quello che una volta era il terzo mondo e invece i paesi che crescono meno sono i paesi sviluppati. Bene, questo però cambia di molto le riflessioni. I paesi sviluppati e i paesi emergenti. L'economia mondiale segnava una differenza sostanziale fra andamenti dei paesi sviluppati e quelli dei paesi emergenti, tant'è vero che in passato tutto andava da una parte all'altra, i capitali andavano da occidente verso oriente, dai paesi ricchi verso i paesi poveri, gli investimenti andavano dai paesi ricchi verso i paesi poveri, anche il controllo delle economie andava in questo verso. Bene, questa cosa oggi è cambiata. L'elemento cruciale che ha fatto cambiare il gioco è stata la Cina. Il ruolo della Cina è quindi cruciale per spiegare la crescita mondiale degli ultimi dieci anni. Ma altrettanto importanti sono il Brasile, l'India, la Russia, ma anche il Sudafrica, sono quelli che sono stati chiamati con un acronimo ormai diffuso, il BRIC, cioè il Brasile, la Russia, l'India, la Cina, BRIC. Ma accanto a questi già altri paesi stanno arrivando, stanno crescendo molto paesi come la Turchia, come l'Indonesia, stanno paesi come il Vietnam, paesi che avevano diverse situazioni comunque in ombra, che a un tempo certamente avevano la loro economia, ma questo era talmente marginale che non cambiava il quadro complessivo degli eventi. Questo è un grafico molto complesso, è sempre il fondo monetario. Bene, prendiamolo ancora una volta per vedere le differenze. Guardate, nell'intero periodo che va dall'80 al 2010, la linea rossa, quella più bassa, ormai raffigura i paesi sviluppati. La linea più alta è quella che raffigura la Cina. La Cina ha avuto, come il Brasile, che è la linea in mezzo, un momento critico, straordinariamente critico, all'inizio degli anni Ottanta. Gli anni fra l'Ottanta e il Novanta sono stati anni importantissimi. È caduta la separazione fra Est e Ovest, ma all'interno di molti paesi si è superata una situazione politicamente critica al loro interno. Pensate a tutti i paesi di America Latina, ma pensate anche allo scontro politico durissimo che vi fu in Cina tra i rivoluzionari, quelli che chiamavano la banda dei quattro, cioè quelli per un'economia strettamente pianificata e dall'altra parte il gruppo Deng che invece voleva un'economia aperta. Noi abbiamo passato questi anni e probabilmente non ci rendevamo conto in questo momento, in quel momento, quanto fosse importante il cambiamento. Un cambiamento che poi, alla fine degli anni Novanta, alla fine del secolo, cominciava a manifestarsi con un andamento dell'economia cinese assolutamente più alta di tutti, lo vedete, al di sopra addirittura di un ordine di grandezza. Mentre i paesi sviluppati crescevano 2, 3, 1%, la Cina cresceva 10, 12, 15% all'anno. Ora voi capite che in poco tempo la situazione è cambiata in maniera radicale. Ed è cambiata in maniera talmente radicale che prendendo ancora una volta questa mappa, che è la mappa del Fondo Monetario e che quindi anche voi potete trovare sui documenti del Fondo Monetario e anche nel sito internet del Fondo Monetario, voi vedete che una proiezione per i prossimi anni ci dice quali saranno i paesi che cresceranno molto e quelli che cresceranno poco. E vedete che ancora una volta la mappa è inversa rispetto a quello che è il titolo che noi diamo. I paesi avanzati cresceranno poco e sono i paesi in verde. I paesi emergenti, che chiamavamo arretrati, sono quelli che invece cresceranno di più. È chiaro che ci sono dei livelli di reddito molto diversi ed è chiaro che quando un paese ha un livello di reddito molto alto la sua crescita può anche essere più limitata perché tutto sommato diventa difficile contribuire a crescere a livelli tanto alti. Ma in questi paesi questa cosa che voi vedete in maniera così chiara determina anche delle differenze interne, determina delle spaccature interne. In questi paesi a bassa crescita si stanno evidenziando dei conflitti interni come non si erano visti per moltissimi anni. Si stanno evidenziando ad esempio alcuni elementi di forte separazione fra la componente ricca del paese e la componente povera del paese. Anzi questa distanza tende a aumentare sempre più. La crisi, questa crisi è l'esplosione anche di questi contrasti e questa incapacità dei paesi avanzati di uscire dalla crisi farà sì che nei prossimi anni non soltanto la quantità dello sviluppo ma anche la qualità dello sviluppo nei paesi che chiamiamo industrializzati dovrà essere motivo di forte riflessione. La prospettiva dello sviluppo mondiale è legata ad una lenta crescita dei paesi avanzati e a tassi di crescita molto differenziati per i paesi emergenti. Però attenzione, questo ad esempio provoca alcune cose che noi vediamo anche nella situazione italiana. Nella situazione italiana abbiamo alcune imprese, alcuni settori industriali che continuano a crescere e abbiamo invece una vasta area ferma. Chi è oggi ad esempio in Italia che sta crescendo? Sono quelle imprese che producono beni, producono macchine che vanno poi vendute nei paesi che crescono molto. Se la Cina cresce molto e cresce molto nell'industria è vero che fa concorrenza sui prodotti finiti all'Italia e all'Europa, ma ancora tutt'oggi compra macchine dai nostri produttori. E allora noi abbiamo contemporaneamente produttori di beni finiti che sono oggettivamente in difficoltà e abbiamo invece produttori di macchine per realizzare quegli stessi beni che stanno crescendo. Allora voi vedete che la crisi è un momento in cui si evidenziano fatti che sono stati incubati, covati anche 10, 15, 20 anni prima e che lasceranno il segno anche nel futuro. Ma soprattutto vedete come nell'epoca della crisi questa omogeneità che noi siamo costretti a rilevare tramite un dato aggregato in realtà al suo interno lascia intravedere situazioni molto diverse e anche straordinariamente conflittuali. All'interno di questo vi è il problema del debito pubblico americano. Il debito pubblico americano che è la macchina prima della crescita degli Stati Uniti che restano comunque largamente l'economia più forte, più consolidata a livello mondiale, il debito pubblico viene largamente sostenuto da acquisti di titoli pubblici da parte cinese che in tal modo mantengono stabile il cambio della loro moneta, quella che si chiama lo Yuan Renminbi, mantenendo alte le esportazioni. Questo è vero in gran parte per gli Stati Uniti, ma non solo per gli Stati Uniti. Cioè i paesi industrializzati hanno affrontato questa crisi, ma anche i lunghi anni precedenti che hanno fatto poi da incubatore alla crisi, aumentando sempre di più il debito. A cosa serviva il debito? Era soltanto cattiva gestione? No, io credo che era anche il modo con cui si affrontavano le differenze interne alle società di cui si diceva prima. La capacità di tenere insieme imprese che crescono, ma anche le imprese in crisi, senza che questo si tramutasse in un crack del sistema sociale. Ma per poter mantenere questo debito, che ormai veramente incide pesantemente come una zavorra sulla crescita, l'unico modo è vendere il debito. E allora la domanda è chi compra il debito? Quegli stessi paesi emergenti. Ad esempio nel caso degli Stati Uniti ricordatevi che più della metà del debito pubblico americano non è sottoscritto dai cittadini degli Stati Uniti, ma da banche e istituti che stanno in Oriente, ma stanno anche a Singapore e stanno anche nei paesi arabi. E questo avviene anche per molta parte del debito dei paesi europei. Cioè si è invertito il sistema. I capitali non vanno più da Occidente a Oriente, ma vanno da Oriente a Occidente. E lo fanno perché così da una parte investono le risorse che risultano dalle loro esportazioni di beni finiti, ma contestualmente esportando dollari mantengono basso il cambio e quindi mantengono alta la loro competitività. Ora tutto questo diventa straordinariamente importante considerando che noi stiamo parlando di paesi che in realtà non sono paesi, sono continenti. Quando noi parliamo della Cina, e questa è una mappa della Cina, poi vedete che in realtà parliamo almeno di tre grandi aree. Un'area nord verso il mare, quella che fa riferimento a Pechino, la capitale, ma a Shanghai, che ormai è il nuovo centro di un vastissimo sistema che vede il Giappone, la Corea, il nord della Cina. Poi vi è la parte sud della Cina, quella che fa riferimento a Hong Kong, a Canton, ma che vede il Vietnam straordinariamente dinamico, vede le Filippine, vede tutta la nuova parte del South East, compresa l'Indonesia e Singapore. Sono enormi aree produttive, enormi aree finanziarie, enormi aree di consumo. E poi c'è un'altra parte di Cina, la Cina nascosta, quella che dalla costa va verso l'interno, fino alle montagne, fino al Tibet e all'Oxxiang. La Cina è un paese complesso, da pensato e visto in questo senso. Ma se c'è una cosa interessante della Cina è che la Cina, come tutti questi paesi, non sono arrivati a questo punto unicamente sfruttando manodopera a basso costo e facendo una concorrenza di prezzo. Indubbiamente dalla fine degli anni Ottanta, quando il gruppo facente capo a Deng Xiaoping ha cambiato la politica della Cina, ha favorito i processi di crescita, i processi di apertura, ha creato delle zone franche, la prima è stata quella di Shenzhen, giusto fra Canton e Hong Kong, certamente la Cina è cresciuta molto. Ha attirato molti capitali, perché non dimenticate, vi facevo vedere prima il quadro, che a Shanghai, a Tien Sin, sono arrivati molti capitali europei, molti capitali giapponesi, molti capitali americani. Non dimenticate che nel sud, a Canton, nell'area franca di Shenzhen, un paese che aveva 15.000 abitanti 25 anni fa e a 6 milioni di abitanti oggi, le imprese sono le imprese dell'Occidente, sono le imprese dell'Occidente che si sono spostati lì, non solo perché lì vi è una manodopera a basso costo, non solo perché lì vi è un mercato interno importante, ma perché la Cina in questi anni ha investito molto in educazione e ricerca. Allora il nuovo capitolo è paesi emergenti ed investimenti in educazione e ricerca. È un capitolo delicatissimo questo, perché è uno di quei capitoli su cui dovremo tornare, ahimè, quando parleremo di Italia e di Europa. Voi sapete che la ricerca è fatta in modi diversi, è fatta dentro alle imprese, è fatta dentro alle università, è fatta dentro a diversi centri di ricerca. Prima della ricerca però occorre l'educazione, le università, le scuole superiori. Bene, la Cina reagisce alla crisi enfatizzando ancora più il suo carattere di economia in grande crescita. Ma la Cina reagisce alla crisi investendo in maniera massiccia in futuro, cioè investendo in scuola, università e ricerca. C'è un dato, che è il dato sui brevetti. I brevetti sono il modo con cui si formalizza la ricerca. Il numero dei brevetti non è certamente l'unico strumento per misurare l'innovazione. Per tanti anni in Italia abbiamo detto che le nostre imprese sono molto innovative, ma non brevettano perché sono piccole imprese. Però il numero dei brevetti è un indice, un'approssimazione importante per capire quanto si fa ricerca. guardiamo questo dato. Questo è il numero dei brevetti dell'anno 2009, è l'ultimo dato di cui disponiamo. È il dato ufficiale dell'Ocse, cioè dell'organizzazione che a livello mondiale studia i problemi dello sviluppo. Guardate, il primo è sicuramente dato dagli USA, dagli Stati Uniti. Una società, perché non è soltanto un fatto di economia, è un fatto di come è organizzata una società, che più di tutti fa brevetti, cioè fa una ricerca che si traduce in un'attività spendibile nel mondo della produzione, nel mondo della medicina, nel mondo della vita collettiva. Segue il Giappone e il Giappone è stato per 30 anni l'antagonista degli Stati Uniti. Ha una struttura di università di ricerca di prima grandezza. Le università giapponesi concorrono con quelle americane nei top delle liste in cui si enumerano le posizioni delle università. ma la terza è la Germania. La Germania è il terzo del mondo per produzione di brevetti. È poco meno della metà, anzi è meno, quasi un terzo, è la metà del Giappone di un terzo degli Stati Uniti. È importante questo perché ci fa vedere i posizionamenti ma anche la dimensione. Dopodiché però abbiamo la Corea del Sud, quindi un piccolo paese, che però ha fatto una scelta. non solo un paese in cui produrre a basso costo, ma un paese in cui concentrare attività di ricerca avanzata e produzione di brevetti. Per anni, se voi andavate nelle università americane, voi trovavate le business school pieni di americani, ma trovavate le squadre di ingegneria piena di coreani. Questo è il risultato. La Cina è già quinta ed è davanti alla Francia, è davanti alla Gran Bretagna, è davanti all'Olanda, è davanti alla Svizzera, è davanti alla Svezia. Vedete dove è l'Italia? L'Italia è là, dopo l'Olanda, dopo la Svezia, dopo la Svizzera. Ma la cosa più interessante non è semplicemente vedere la posizione assoluta, ma vedere la variazione annuale del 2009. Il 2009 è l'anno di massima crisi, ricordiamocela. Però è il 2009 l'anno che ci dimostra chi nella crisi ha brevettato, cioè chi ha investito in ricerca e nell'anno di crisi si è posizionato nel nuovo mercato mondiale della conoscenza. Guardatela bene questo grafico, perché questo grafico dà l'idea delle velocità. Alcuni paesi crescono, alcuni paesi calano. Calano gli Stati Uniti, che riducono oltre l'11% la loro posizione e cala anche la Germania, di una uguale, meno 11%, così come cala anche la Svezia. Cala l'Italia, da una posizione che avete visto era già straordinariamente debole. Aumentano leggermente il Giappone, la Corea, un po' la Francia, un po' l'Olanda. Ma la cosa che è straordinaria è che in un anno solo la Cina aumenta del 30%. La Cina nel solo 2009, anno di crisi a livello mondiale, ha aumentato del 30% in un anno la sua capacità di creazione di nuova conoscenza in forma di brevetto. Che vuol dire che, come voi capite, nel giro di pochissimi anni raddoppia il proprio numero di brevetti e in pochi anni raggiunge sicuramente la vetta del sistema mondiale. Piede meno quindi quell'idea di una Cina che affida semplicemente al basso costo del lavoro la propria crescita o la illusione di una nuova divisione mondiale del lavoro in cui nei paesi sviluppati si fa la ricerca e l'innovazione e nei paesi emergenti si fa il lavoro. No, in Cina si fa il lavoro ma si fa anche tanta ricerca con questi ritmi di crescita. E il risultato è questo che voi vedete. Il risultato è, ancora una volta, la linea alta sono i tassi di crescita della Cina, quelli sotto sono il Brasile, sono gli altri paesi, gli altri BRIC, ma sotto sotto ci sono i paesi industrializzati Europa e gli Stati Uniti. Quindi Europa e gli Stati Uniti sono la parte di crescita più bassa, quindi il pavimento, mentre la parte alta è andata dalla Cina. Ma guardate e concentratevi sul 2009-2010. Guardatelo, in realtà anche la crisi in Cina è stata molto contenuta. Ed è stata molto contenuta proprio perché la scelta è stata quella di investire in maniera massiccia in scuola e conoscenza. Lo facciamo un po' più grande questo grafico, perché evidenzia ancora di più. L'abbiamo fatto più grande e più stretto, vedete? Guardate come le variazioni cinesi sono ampie, ma come tutto sommato siamo su un altro livello. E' ugualmente, rivedendo il grafico, ancora una volta potete apprezzare le differenze. Sopra la Cina, poi il Brasile, il Sudafrica e in fondo i paesi che chiamiamo e vogliamo continuare a chiamare sviluppati. Ma questo è un concetto che non abbiamo mai consolidato, mi sembrano abbastanza chiari. Però c'è un altro tema che io credo sia straordinariamente importante nella crisi e per superare la crisi. Capire come le diverse aree hanno affrontato la qualità dello sviluppo. Come la figuriamo questa idea di qualità dello sviluppo? Lo facciamo mettendo in relazione la crescita economica e i diritti dei cittadini. Questa idea è un'idea che è sempre stata la base del pensiero economico fin da Adam Smith, ma poi nell'Ottocento si è persa. L'economia, che si chiamava economia politica nel Settecento, diventa economics, scienza economica. Cioè diventa una materia tutta tecnica che si occupa solo della crescita, si occupa solo dell'economia, si occupa solo della parte strettamente economica perché abbiamo tolto dall'economia tutta la parte politica. Dobbiamo, ad alcuni pensatori di questi ultimi anni, questi ultimi 50 anni, se questo è tornato, innanzitutto Lord Arendorf, che non è un economista, è un sociologo, è stato un grande sociologo tedesco che poi andò in Inghilterra e divenne direttore di London School of Economics. Lui per primo cominciò a rifissare la discussione del rapporto fra i diritti, che lui chiamava entitlement, e dall'altra parte le provisions, cioè quelle che lui chiamava le risorse. Su questo tema poi lavorò un grandissimo economista che insegna economia e filosofia, prima a Oxford e poi ad Harvard, che si chiama Amarzia Senna. Amarzia Senna ha sviluppato moltissimo questi temi e con lui anche molti altri autori che hanno voluto riportare questo carattere di economia politica all'interno del mondo degli economisti. La riflessione che si può fare è fatta con un grafico molto semplice, un disegnino semplicissimo. Guardate, la difficile coniugazione fra crescita economica e diritti dei cittadini la raffiguriamo con un quadrato. Disegnatelo anche voi. Prendiamo una penna e disegniamo su un foglio un quadrato. E questo quadrato lo dividiamo in quattro parti, tirando una riga in mezzo, orizzontale, e una verticale. L'avete fatto di sicuro. Da una parte mettiamo le provisions, cioè le risorse, da un'altra parte mettiamo i diritti. Noi abbiamo quattro situazioni diverse. Abbiamo in alto la situazione che tutti vogliamo. Più diritti e più risorse. Credo che sia l'ambassimo della qualità dello sviluppo. E poi abbiamo meno diritti e meno risorse. Un paese che di fronte alla crisi riduce la sua crescita, la fa negativa e risponde tagliando i diritti. Facendo tacere le voci di dissenso. Facendo contratti in realtà sempre più capestro. E poi abbiamo le due situazioni ibride. Una situazione in cui mettiamo da parte i diritti nella speranza che così facendo cresce di più l'economia. Oppure vogliamo subito tutto anche a costo di un basso tasso di crescita. E' una stilizzazione, ma sapete bisogna anche stilizzare le cose. Bisogna anche fare in modo di avere degli schemini abbastanza facili per fare dei modelli. I modelli non sono la realtà. I modelli sono un modo per capire meglio la realtà. Poi c'è il rischio che noi non vediamo la realtà e crediamo che i nostri modelli siano l'unica verità su cui misurarci. Ma questo è un rischio in cui spesso gli economisti cadono e non solo gli economisti. Vediamo qual è stata la strada cinese. Qual è stata la strada cinese allo sviluppo? Guardate, la possiamo raffigurare così. Vedete? Bene, è stata preferita l'idea di una crescita rapida delle risorse di fatto contenendo i diritti. La speranza però è non soltanto andare in su, ma che poi a un certo punto si possa raggiungere anche i diritti. Oggi questo è un problema. La Cina è in rapidissima crescita. Vi è un problema di diritti sociali. Ad esempio, si sta ponendo oggi in Cina un problema di sanità, di welfare, di pensioni, che fino a ieri non c'erano. Ma questo mette ancora più in evidenza un problema di diritti politici. La capacità di avere libero accesso ai mezzi di informazione. La capacità non solo di pensarlo in maniera diversa, ma anche di esercitare un diritto di esprimere questa diversità. Noi vediamo in Cina che su questi temi ci sono delle grandi tensioni. Da una parte vi è il bisogno di far crescere l'economia, a volte nella speranza di poter spostare in avanti il nodo dei diritti politici. E allora abbiamo una Cina che si muove a livello internazionale molto più legata a quelli che sono i canoni occidentali di comportamento. L'abbiamo visto anche di recente nelle visite che il primo ministro ha fatto, sia negli Stati Uniti che in Europa. Ma abbiamo nel contempo una Cina imbarazzata, pesantemente imbarazzata, di fronte al premio Nobel dato a quello che la Cina considera un disidente. Vedete, lo sviluppo non è soltanto un problema di variazione del prodotto interno lordo, è anche il rendersi conto che vi è una qualità dello sviluppo che si misura sui diritti. Passiamo dall'altra parte, vediamo in Sudafrica. Il nuovo Sudafrica sta tentando la via alternativa. Una via alternativa che si capisce è prima tutta giocata sui diritti. Partiamo da un'epoca in cui in Sudafrica avviene il cosiddetto apartheid, cioè una parte della popolazione non veniva riconosciuta, non aveva nessun diritto. I bianchi e i neri, due mondi non comunicanti che però è chiaro, non poteva reggere. Nel momento in cui cade il regime dell'apartheid e cade anche in un modo, fatemelo dire, con grande intelligenza, cioè pilotando da parte del governo dei bianchi la inclusione del leadership del movimento di liberazione, però questo richiede in subito un cambiamento di Costituzione, l'attribuzione a tutti dei diritti, l'attribuzione a tutti della possibilità di esprimersi. Ma contestualmente non c'è stata una spinta alla crescita. E quindi è chiaro che anche loro vogliono andare al più più, più diritti e più risorse, ma continuano a essere bloccati sulla fascia bassa di questo percorso. Allora voi vedete che vi sono dei rischi, sia nell'una che nell'altra. Un rischio cinese è quello di generare processi di crescita che però, se non vengono alimentati da una effettiva capacità di utilizzo, di espressione dei diritti, generano tensioni. Capacità di sostenere dal punto di vista politico e sociale quella crescita economica. L'altro rischio di attribuire diritti senza adeguata crescita è di generare delusione, stanchezza. Pensavamo che la nuova fase portasse ricchezza, crescita a tutti. Possiamo dire quello che vogliamo, ma abbiamo ugualmente fame. Ora voi vedete che vi è un problema di coniugazione, di crescita e diritti. Abbiamo un terzo esempio, che è il Brasile di Lula. Lula da Silva diviene presidente in una situazione interessante per il Brasile. Vieno dei diritti formali, dopo anche anni di trattura, ma questi diritti formali non potevano esprimersi, perché la larga parte della popolazione non aveva quel livello minimo di sopravvivenza che poteva permettere a loro di muoversi. Il diritto, vedete, è una cosa molto strana. Può essere scritta su una carta costituzionale o anche incisa su un muro, ma se poi voi non avete capacità di esercitarlo, quel diritto non c'è. Se voi dite che tutti hanno diritto di votare, ma il 90% della popolazione non sa fare a leggere e a scrivere, voi capite che è molto difficile. Oppure tutti hanno la possibilità di andare a votare, ma bisogna avere un reddito adeguato per farlo. La via percorsa da Lula sembra, pur con molte difficoltà, essere basata sull'idea che la sfida di far crescere l'economia debba essere coniugata con la sfida di far crescere i diritti. La sfida di far crescere sia i diritti che le risorse. Questo è un punto importante, perché ci dice una cosa di straordinario ridievo alla fine di questa riflessione, così a volo d'uccello, sull'economia mondiale. Ci dice che il mondo è complesso e vi è un rischio enorme di semplificare. Un grandissimo economista che abbiamo citato più volte, invece ci invita a rendere più complessa l'economia, ma anche più complessa la nostra capacità di lettura dell'economia. E allora facciamo una considerazione alla fine di questa nostra lezione. L'entrata dei nuovi attori dello sviluppo pone il tema del rapporto, fa crescita economica e sviluppo della democrazia. Però attenzione, l'errore più grande che potremmo fare in questo momento, ancora una volta, però tipico della nostra cultura, è pensare che questo tema riguardi i cinesi, i sudafricani, i brasiliani, forse i russi, forse gli arabi. Ma attenzione, questo tema si ripropone anche per l'Europa. L'Europa cresce poco e al suo interno quella differenza che dicevo prima fra diritti scritti sulla pietra e diritti effettivamente eseguibili, accessibili ai cittadini, rischia di crescere. Rischia di crescere la differenza tra quello che potrei e quello che posso. Allora, la crisi serve anche a questo. La crisi serve a mettere in evidenza la complessità dell'economia e la capacità dei governi di gestire la complessità con soluzioni complesse. Troppo spesso, invece, i governi hanno scelto altre vie. Aspettare che la crisi passi, così come la febbre, così come un'influenzotta. Oppure pensare che sia solo un problema di debito pubblico, oppure pensare che sia solo un problema di costo del lavoro. La verità è che è un problema di democrazia, è un problema cioè di coniugare le risorse, coniugare i diritti, coniugare il nostro passato e quindi la nostra capacità effettiva di crescere con gli investimenti che vogliamo fare sul futuro. E ancora una volta il caso cinese ci indica che educazione e ricerca sono il pilastro della crescita e del pilastro della crescita di una crescita centrata su una competizione non solo di quantità, non solo di prezzo, ma anche di qualità. Ancora una volta grazie a tutti. Grazie. Grazie.