Questa lezione del nostro corso di economia applicata è interamente dedicata alla nascita dell'industria in Italia. È una storia recente, è una storia che parte dopo l'unità. In quegli anni, è bene ricordarlo, l'Italia era un paese molto periferico, si diceva in quel tempo una espressione geografica, ma non un paese. L'Italia era tutta divisa e era anche un paese molto arretrato. Questo però avveniva in un contesto mondiale che era cambiato in maniera sostanziale quando, alla metà del Settecento, in tutti i grandi paesi europei, ma non solo europei, era cominciata quella che chiamavamo l'età delle rivoluzioni borghesi. Cosa sono le rivoluzioni borghesi? Nel suo caso, cosa è una rivoluzione? Una rivoluzione è un sottosopra, è una situazione in cui si spacca tutto l'ordine precedente e se ne dà uno nuovo. In Francia questa fu una rivoluzione violentissima, fu una rivoluzione che spaccò veramente, tagliò le teste, ridusse il vecchio Stato, quello che si chiamava l'Anchene Resime, il vecchio regime, in polvere e ne creò uno nuovo, sulla base dei tre grandi principi, la libertà, l'eguaglianza e la fraternità. In Inghilterra, negli stessi anni, si sviluppava una rivoluzione altrettanto importante che però aveva già tagliato a suo tempo le teste del re e si sviluppava non tanto sulle barricate quanto nelle fabbriche. La rivoluzione borghese della Gran Bretagna era la rivoluzione del capitalismo, un capitalismo che rompeva con la storia feudale precedente, la storia feudale era quella in cui vi era sopra una persona che per diritti acquisiti dal padre e dal nonno era il possessore della terra e sotto un altro che per diritti non acquisiti era sostanzialmente il contadino, era il proletario, era colui che in un qualche modo doveva produrre per sé, ma anche per quello sopra. La rivoluzione borghese è una rivoluzione che invece prende tutti i principi di libertà, eguaglianza e fraternità e li traduce in un concetto nuovo, il mercato. Il mercato nell'Inghilterra del Settecento è la grande parola chiave che permette anche la rivoluzione politica. È libero chi riesce ad avere un diritto di negoziare, di comprare e vendere un diritto di proprietà, è uguale colui che è in grado di partecipare a questo negoziato, ma tutte e due debbono essere all'interno di una stessa regola dello Stato. Ma lo Stato però deve essere uno Stato non fatto più da uno sopra e uno sotto, ma fatto da diversi soggetti che, riconosciuti uguali, riconoscono anche una legge comune. Questo principio, che è un principio potente, tant'è vero che è veramente una rivoluzione, si sostanzia però se coloro che vanno a negoziare hanno la capacità di rafforzare la propria posizione con degli elementi di organizzazione. Il teorico di questo si chiama Adam Smith, ed è Adam Smith che con un libro che ha segnato la storia, La ricchezza delle Nazioni pubblicato nel 1776, pensate, lo stesso anno della rivoluzione americana, con questo libro segna anche l'ideologia della nuova fase, la produzione industriale, la capacità di organizzare il lavoro, la capacità di organizzare skills, dexterity and judgment, cioè le competenze delle persone, la capacità di apprendimento delle persone, la capacità delle persone di tradurre le idee in cose, tutto questo diventa la capacità di organizzare la produzione per venderla a qualcun altro e quindi accumulare risorse, non dalla terra, come i grandi feudatari, non dai grandi scrigni pieni d'oro, quelli dei re di Maragia, ma dalle fumose fabbriche in cui si produceva la nuova ricchezza. Ora questo tema diventa già alla fine del settecento, all'inizio dell'ottocento un elemento di straordinaria importanza, perché i nuovi borghesi, cioè coloro che vivono nelle città e vivono di questa nuova capacità produttiva, richiedono anche a livello politico una rappresentanza diversa. In Inghilterra questo vuol dire la Camera dei Comuni, sempre più importante che quella dei Lord, in Francia vuol dire in un modo completamente diverso la fine del regime dei grandi nobili legati al re e la nascita di uno Stato repubblicano. In Germania, anche in Germania il mondo comincia a muoversi e si muove perché il piccolo regno di Prussia capisce che per crescere rapidamente deve dotarsi di grandi fabbriche e quindi di un nuovo setto politico. Tutto questo sembra avere una battuta di arresto con Napoleone, ma finito Napoleone comincia in tutta Europa una grande corsa, ed è la corsa che chiamiamo quella dell'imperialismo, quando i diversi Stati cominciano a misurarsi non soltanto in termini di cannoni, ma anche di capacità produttiva, in termini di concorrenza. Bene, dove sta l'Italia? Questo è il tema di questa lezione. Questa lezione parte dall'industria in Italia, parte prima, con due temi, che cosa succede prima dell'unità e il secondo perché questo è un paese in ritardo, cosa vuol dire essere un paese in ritardo di sviluppo. Prima dell'unità dunque, che cosa era l'Italia prima dell'unità? Vediamolo. Eccolo qua, vediamo da una parte Garibaldi e dall'altra parte il re del Piemonte. Nel 1861 il regno d'Italia nasce dalla unificazione dei regni precedenti. Qual era l'economia di questo paese? Era l'economia di tanti piccoli e piccolissimi paesi. Che cosa aveva detto Adamo Smith? Adamo Smith aveva fatto una regola importante e aveva detto che la divisione del lavoro, cioè la capacità di specializzare le funzioni, quello che ad esempio all'interno della fabbrica degli spilli faceva soltanto la fonderia, era tanto più alta quanto più alta era la quantità di produzione finale che rivolgeva al mercato. Che vuol dire? Che tanto più il mercato è piccolo, tanto più sarà difficile articolare una produzione efficiente. Lui Adamo Smith faceva un esempio molto bello e diceva pensate un paese negli Highlander, cioè sulle montagne della Scozia. Lì sono tanti mercati piccolissimi e in quella situazione probabilmente nel villaggio degli Highlander, in un comune dell'Alta Brianza o su nelle valli a Penniniche, probabilmente il macellaio per vivere dovrà fare altri mistieri perché non c'è sufficiente mercato perché lui possa specializzarsi solo nel mistero del macellaio. Il barbiere farà anche il chirurgo, il macellaio farà anche il sindaco e questo è l'esempio che usa Adamo Smith. Dall'altra parte pensate Londra. Londra era all'epoca di Smith, una città talmente grande che le prime ferrovie richiedevano delle stazioni e dentro le stazioni c'erano delle persone che potevano vivere aggiatamente facendo soltanto coloro che portavano le valigie. Chiaro, il mestiere di quello che porta le valigie, ad esempio in un paesino degli Highlander o della alta Val Berenbana, non ci può essere perché non c'è nessuno che può vivere portando le valigie di qualcun altro. Quindi c'è un legame estrettissimo fra la dimensione del mercato e il grado di sviluppo della produzione. Leggiamo questa slide. Il Regno d'Italia nasce dall'unificazione di regni precedenti, questi erano regni tutti molto piccoli, erano mercati piccolissimi e quindi c'è una giustificazione. Quando il mercato è piccolo, è frammentato, è segmentato, è chiuso, quando un mercato ad esempio per passare da una città all'altra ha un dazio, ha una cisa, ha una tariffa, bene, questo vuol dire che all'interno di quel piccolo mercato non ci sarà modo di sviluppare la produzione industriale e quindi l'economia sarà arretrata e lenta. Su questo quadro interviene un dato politico, la rapida unificazione non risolse i problemi di arretratezza, ma generò complessi problemi di integrazione. Perché? Perché a volte la politica ha dei tempi molto più veloci di quanto non sono quelli propri dell'economia. L'economia ha dei tempi di trasformazione. A volte la politica ha dei tempi che sembrano lentissimi, non cambia nulla e poi di colpo cambia tutto. Ma non è detto che l'organizzazione economica cambia nello stesso tempo. Vi faccio un esempio attuale perché altrimenti non ci intendiamo. Prendete il crollo dell'Unione Sovietica. L'Unione Sovietica era un grande sistema politico, tutto centralizzato, che aveva un'economia sotto tutta centralizzata. Il sistema crolla e crolla talmente rapido, in tempi talmente corti, che noi stessi che in quell'epoca seguivamo gli avvenimenti e non ce ne rendevamo conto. Bene, il sistema crolla, ma l'economia rimane centralizzata. Perché? Perché dal punto di vista politico voi potete dire via a questo gruppo smontiamo questo sistema politico, ma l'organizzazione delle fabbriche, l'organizzazione dei trasporti, l'organizzazione dei commerci, ma soprattutto la testa della gente ha bisogno di tanto tempo per cambiare. Allora, che cosa succede quando noi leggiamo le storie del Regno d'Italia? Noi vediamo Garibaldi, vediamo il re, eleganti, che si incontrano, tutti i pittori attorno che fanno il disegno, come oggi quando i grandi si incontrano ci sono tutti i fotografi. d'accordo, però la situazione del Regno era molto diversa. C'è una lunga letteratura che ci dimostra che l'unificazione italiana fu talmente rapida che molti non si raccorsero neanche. Nel giro di due stati un paese fatto di tanti paesi piccolini venne unificato. Ma qual era la situazione reale? Vediamolo. La situazione reale era che gli stati preunitari avevano economie ristrette e fragili. Economie cioè tutte centrate su se stesse, talmente piccole da non riuscire a sviluppare in molti casi neanche un pur lento barlume di industria. guardatelo. Questa è la figura che trovate su tutti i vostri libri di scuola. Però forse merita una riflessione in più. Perché sui nostri libri di scuola vedavamo questo assetto. Questo era un assetto che era definito ormai da tantissimi anni. E erano secoli che questi stati erano in piedi. Allora, vedete innanzitutto come è fatto questa cartina. La cartina vede da questa parte il regno di Sardegna. Vede la Savoia, vede Nizza, vede il Piemonte. E vede quindi uno stato che era legato alla Francia. La Savoia era tutta nell'area linguistica francese, che poco alla volta è calato verso le pianure italiane ed è diventato regno acquisendo l'antico, antichissimo regno di Sardegna. Poi voi vedete il Lombardo Veneto, che era parte integrante di un grandissimo impero che andava da Milano fino alla Polonia. Un impero centralizzato, molto strutturato. Un impero che in realtà era diviso in due parti. L'Austria, sotto il quale vi era direttamente la parte italiana, ma anche per dire l'attuale Slovenia. E l'Ungheria, sotto la quale vi era l'attuale Croazia. Se voi vedete in alto a sinistra la parte in arancione tutto, l'impero austro-ungarico, però poco sopra Venezia c'è già una riga di demarcazioni, guardatela bene, perché non è diversa da quella che noi troviamo nella situazione europea post-crisi jugoslava. Questo grande impero, che in realtà si univa unicamente nella figura del re imperatore, confinava con l'impero ottomano. L'impero ottomano, i turchi avevano preso il posto degli arabi. Nel 1453, Maometto II aveva occupato Costantinopoli e quindi aveva messo fine effettivamente al Medioevo in quel modo ed era arrivata alle porte di Vienna. Tutta l'Europa era stata influenzata da questo, ma alla metà dell'Ottocento la situazione era già consolidata. Però l'Italia, voi vedete, era già su un confine, era un confine che separava l'Occidente da un Oriente caratterizzato dall'impero ottomano. Guardatela, perché la storia è lunga, la storia ha le gambe lunghe e voi vedete in questa cartina che abbiamo visto tante volte sui nostri libri di scuole, dei segni che rimangono ancora oggi in una situazione politicamente totalmente cambiata. I segni di confine continuano a rimanere. Poi abbiamo i Ducati, Parma, Modena, Lucca, il Gran Ducato di Toscana, piccoli stati, bene amministrati, ma piccoli. E poi abbiamo il Regno delle due Sicilie, totalmente proiettato nel Mediterraneo, totalmente proiettato in un Mediterraneo che era già dal punto di vista politico fortemente controllato dalla Inghilterra, che controllava già Gibilterra, controllava già le coste del Nord Africa, controllava i grandi flussi commerciali che passavano nel Mediterraneo. Un Mediterraneo che non dimenticate era in parte in mano ai Turchi, ma sopra il quale vi era il grande, grandissimo Impero russo. E in mezzo, come in un panino, c'era lo Stato Pontificio, che voi vedete tagliava il paese in due parti. Ora, questo è un paese, come voi vedete, che porta in questa cartina dei segni che noi vediamo ancora oggi. Ancora oggi abbiamo un problema del mezzogiorno, ancora oggi abbiamo un'Italia di centro, che si muove anche in termini politici diversi da quella che è il Nord. Però in questa cartina noi vediamo anche un'altra cosa importante. Vediamo un Piemonte che era nell'area di influenza francese, un Lombardo-Veneto che era nell'area, non nell'area di influenza, era dentro all'area austriaca, un Sud che era, sia pur marginalmente, nell'area di influenza inglese, un centro che era comunque fermo e fungeva da separazione. Ecco, il Lombardo-Veneto. Perché l'industria nasce nel Piemonte e nel Lombardo-Veneto? Perché questa era parte di un grandissimo mercato che noi oggi potremmo dire internazionale, o meglio, di una grande area tipo un mercato comune che prendeva dentro tutti gli stati che erano all'interno dell'impero sburgico. In altre parole, le prime fabbriche che noi abbiamo sono sostanzialmente fabbriche che nascono in aree come il Lombardo-Veneto, come il Piemonte, in cui vi è la possibilità di produrre ma di vendere su grandi mercati. Torniamo a Lombardo-Veneto. Il Lombardo-Veneto conosce le prime industrie in Italia. Conosce, ad esempio, intorno a Trieste, una prima vigorosa area di produzione industriale legata ai cantieri navali. Perché? Perché era la tradizione dei grandi cantieri navali di Venezia, lo squero, oppure del grande cantiere navale che era legato a Trieste, oppure quello della città di Fiume. Certo che erano cantieri navali di città, che possiamo dire italiane, ma erano però cantieri navali che servivano tutto il grande impero. La prima fabbrica che nasce in maniera moderna è un lanificio che sorge vicino a Vicenza. Lo fa partire un signore che si chiama Rossi, che fonda una società che si chiama Lame Rossi. Perché Pellegrino Rossi riesce a essere moderno? Perché innanzitutto immagina di produrre delle lane non da vendere a Vicenza, ma da vendere in tutto l'impero. Quindi può ragionare su grandi dimensioni. Secondo, perché va in Inghilterra e compra le macchine più avanzate. Allora, grande mercato, grande tecnologia. E lui stesso, che andando in giro per l'Inghilterra e per l'Europa impara a fare il manager, è in grado di gestire in Lombardia un impianto, una fabbrica di dimensione europea. Il problema della dimensione. in Piemonte, noi abbiamo sicuramente una situazione che si può presentare in maniera molto simile. Perché anche lì abbiamo delle piccole manifatture molto legate all'agricoltura, che però stavano dentro al circuito commerciale francese. Eccolo, il tema fondamentale. Quando un paese è diviso e nasce da stati che di fatto erano regioni, e per regioni che per secoli sono state separate dai governi, dalla geografia, dalla cultura, dalla lingua, si pone anche un tema, visibilmente, di un paese in ritardo. Che cosa è un paese in ritardo? Un paese in ritardo, oppure come si dice in inglese, late comer, cioè quello che arriva tardi, è un paese che di fronte agli altri ha due problemi. Primo, ha delle dotazioni, non tanto di materie prime, forse neanche di risparmi, ma di lavoro, di lavoro qualificato e di capacità di impresa, che sono molto più bassi, ma soprattutto è un paese che è sempre più lontano da chi invece ha queste capacità. Un paese in ritardo non è semplicemente uno che parte dopo, è uno che tutti i giorni perde il contatto con quelli che sono davanti. Allora, quando l'Inghilterra fa la rivoluzione industriale, di colpo tutti i paesi sono in ritardo, ma alcuni hanno avuto capacità di risposta, la Prussia, la stessa Francia. Fino al 1861 l'Italia era assolutamente non solo in ritardo, ma in un ritardo crescente. Come era fatto il paese? Bene, prendendo insieme tutti gli stati che facevano parte dell'espressione geografica Italia, oltre ai tre quarti della popolazione non sapeva né leggere né scrivere. C'erano delle ferrovie, voi sapete che le ferrovie sono state il grande, enorme elemento tecnologico che ha creato il mercato, perché un mercato si crea, se io posso vendere le mie merci fino là in fondo, se riesco a portare le mie persone fino là in fondo, ma occorrono dei mezzi. Gli Stati Uniti sono stati creati largamente dalle ferrovie. Bene, in Italia soltanto un paese aveva un sistema ferroviario, ed era il Piemonte. Lombardo Veneto aveva le proprie ferrovie, ma come non fate le ferrovie di Lombardo Veneto? Avevano a Milano il terminale di una ferrovia che sostanzialmente è centrata su Vienna. Vi faccio un esempio. Pensate alla linea fra Verona e Modena. Beh, questa non c'era. Non c'era, perché? Perché Verona era inserita nella ferrovia che portava da Milano a Vienna e Modena non aveva le sue ferrovie. La Toscana aveva 260 km di ferrovia, 100 lo Stato Pontificio e 100 il Regno di Napoli. Qua c'è sempre una storia molto bella che dovete ricordare. Una ferrovia è una ferrovia. Ma un conto è una ferrovia che serve per portare il carbone dalle fabbriche, dalle miniere fino alle fabbriche e poi a portare i lavoratori alle fabbriche. Ma dall'altra parte portare anche i prodotti finiti dalle fabbriche fino ai porti. Un conto è una ferrovia che invece serve per qualcosa d'altro. La prima ferrovia costruita in Europa venne costruita a Napoli. Era Napoli Portici. Ma serviva essenzialmente per portare il re e la sua grande famiglia da Napoli al mare. E' lo stesso prodotto, è la stessa tecnologia, è lo stesso tipo di processo produttivo la ferrovia. Ma funzioni molto diverse. Allora vedete, certo che ci vuole la rivoluzione tecnologica, ma anche questo è uno strumento all'interno di un cambiamento sociale che va visto nel suo insieme. Gli scambi. Gli scambi avvenivano via mare e avvenivano tramite linee di navigazione che in Italia utilizzavano ancora largamente le imbarcazioni a vela. La rete stradale era largamente basata ancora sull'antico tracciato romano. Pensate ad esempio alla via Emilia. La via Emilia per quella che è la grande regione che sta sostanzialmente fra il Po e gli Appennini. La pubblica amministrazione era diversa da Stato a Stato. C'erano sistemi di catastro diversi. C'erano monete diverse. C'erano modi diversi di intendere la giustizia. C'erano sistemi di pesi e misure diverse. La scuola. Soltanto una regione, il Piemonte, aveva una scuola elementare gratuita e obbligatoria. In Lombardia esistevano numerose scuole private. E negli altri Stati l'insediamento era affidato essenzialmente alla Chiesa. Vedete man mano che scorriamo queste slide, come è lunga la storia. Quante di queste cose incidono ancora oggi sul gran parte del dibattito italiano? Il Paese era un late-comer. Era un late-comer per un motivo fondamentale. Perché erano tutti stati, come voi avete visto, piccoli, non comunicanti fra di loro e non integrati. Erano paesi talmente piccoli che oltretutto non avevano neanche, così come è successo in Germania nel 1831, che erano legati da un accordo commerciale. Nel 1831 in Germania la Prussia, che era lo Stato più avanti, aveva proposto di fare una specie di mercato comune di tutti i paesi tedeschi. Si chiamava Zolferai, cioè Unione Doganale. I paesi erano diversi, ma l'area commerciale diventava una sola. No, in Italia il Ducato di Modena e Reggio aveva una propria moneta, aveva un proprio sistema di contabilità, aveva una propria struttura organizzativa. Era cioè un piccolo microcosmo chiuso. Ecco allora che arriviamo dunque. Ci può essere in un microcosmo chiuso la possibilità di far crescere un'economia moderna? La risposta è no. La risposta è no, perché non c'è abbastanza spazio per far crescere la specializzazione. Non c'è abbastanza spazio per avere quella sorta di biodiversità che permette di far crescere l'efficienza. E qui diamo l'ultimo concetto di questa lezione. Da dove nasce l'efficienza? L'efficienza nasce da due cose. Da una parte dalla specializzazione, ma dall'altra parte dalla complementarietà. Senza ricerca della complementarietà, la specializzazione non serve. Vi faccio un esempio. Noi stiamo facendo lezione oggi. Bene, io sto parlando a voi, ma se non ci fosse una competenza diversa dalla mia, ma complementare, il regista, la persona che sta registrando in questo momento, non ci sarebbe questa lezione. Sono specializzazioni diverse, che però diventano complementari fra di loro. E questo è un nuovo prodotto. È qualcosa che prima non c'era. Ma questo è tanto più facile, quanto più il mercato è grande, ma soprattutto la società è aperta. Ora, riguardiamo questo. L'Italia è soprattutto un paese in ritardo rispetto alla rivoluzione industriale, rispetto alla rivoluzione borghese, rispetto alle rivoluzioni tecnologiche, rispetto a tutto quel grandissimo fenomeno che stava sconvolgendo l'Europa. L'Inghilterra era corsa in avanti, la Francia gli era andata dietro, soprattutto la Prussia era andata dietro. La Prussia era un piccolo stato, come il Piemonte, che era cacciato in alto a destra nelle carte geografiche, quasi al limite dell'Europa. C'è stata quella che si chiamava la politica industriale del re di Prussia. Il re di Prussia non soltanto aveva le sue armate, ma soprattutto aveva un'armata fondamentale. Aveva l'idea che l'economia doveva crescere. Allora il re di Prussia ha cominciato a investire in tante scuole. Nascono, alla metà dell'Ottocento, le grandi scuole tecniche tedesche. Il re di Prussia impone, ad esempio, una cosa che poteva sembrare stranissima all'epoca. imponeva a tutti i lavoratori di frequentare dei corsi professionali di tecnica e di lettura tecnica. Cioè come si fanno a misurare le cose. Bene, quello che ancora noi oggi riconosciamo alla Germania è questo di più legato alla perfezione tecnica delle produzioni. Questo non nasce dal cielo, nasce dall'investimento che tra la fine del Settecento e l'inizio del Settecento fece il re di Prussia. Sono nati in quel periodo i grandi musei tecnici, perché tutti potessero vedere, le fiere campionarie. Sono nati in quel periodo anche quelle scuole straordinarie, che sono quegli istituti tecnici che stanno fra i licei e le università. Quelle scuole che legano il sistema industriale al sistema educativo. Si formano in quegli anni i grandi sistemi educativi, ad esempio i politecnici. Ora tutto questo è una dotazione di infrastrutture intelligenti che poi si trovano nella storia di questi paesi che diventano importanti. Si formano ad esempio in Francia, in questo periodo, le grandi école, cioè le grandi scuole tecniche per gli ingegneri minerali, per quelli dei ponti, per quelli delle strade, le grandi scuole per i grandi funzionari dello Stato. Vedete, la rivoluzione industriale è stata molto di più che non semplicemente la scoperta del vapore. La rivoluzione industriale è stata la capacità di accelerare lo sviluppo di un paese, perché in modi diversi dei diversi paesi europei si stava capendo che la nuova fase sarebbe stata una fase dominata da quello che Smith chiamava la capacità produttiva del lavoro. Poi, come abbiamo visto, certamente nel 1800 questo tramuta il proprio segno in un segno conservatore, diventa l'età dell'imperialismo, quando i grandi paesi avevano bisogno di conquistare altri paesi per garantirsi nuovi mercati, sia di materie prime che di sbocco finale. Ma questo è lo scenario in cui si realizza l'unità d'Italia. Un paese in ritardo di politica, un paese in ritardo di struttura sociale, un paese in ritardo, pesantemente in ritardo, di infrastrutture, un paese segnato da una fortissima differenza fra un nord, in parte integrato nel circuito francese, in parte integrato nel circuito tedesco, austriaco, e una parte del paese, in parte integrato nel Mediterraneo, un Mediterraneo che aveva un riferimento politico all'Inghilterra, ma che era chiuso dall'altra parte, dall'impero turco, dall'impero russo e quindi, in un qualche modo, da altri giochi. Ed in mezzo una grande area che, come vedremo, era data dalle regioni legate allo Stato della Chiesa, in cui lì la retratezza organizzativa era veramente molto preoccupante. Abbiamo visto dunque che cosa è un paese in ritardo. In inglese si dice late comer. Ma facciamoci un'altra domanda. Ci sono delle politiche che un paese può attuare per recuperare questo ritardo di sviluppo? Oppure quello che è dato è dato? No, come vedremo, ci sono diverse politiche che fin da allora, ma ancora oggi, si possono usare per accelerare il percorso dei paesi late comer. I paesi late comer hanno, se volete, un paradosso. Se noi abbiamo due parti del paese, il nord e il sud, questo cresce al 10% e questo cresce al 2,5%, il paradosso è che per tornare in equilibrio, questa, che è la parte più lenta, deve mettersi a correre in maniera ancora più veloce di questa. Il paradosso, cioè, di un paese late comer è che in un tempo più corto, più stretto, dovrà fare una corsa fortissima per recuperare il tempo perduto. Ora, questo è un problema, perché ad esempio l'Inghilterra, il suo sviluppo, lo ha disciolto in due secoli. È partita all'inizio del Settecento e è arrivata sostanzialmente nel Novecento. La Germania è partita dopo, è partita all'inizio del Settecento e ha dovuto quindi farlo in tempi più brevi. L'Italia partiva in un tempo brevissimo e in un tempo brevissimo doveva recuperare. Quanto più il ritardo è accentuato, tanto più le politiche dovranno essere forti e incisive. Ma politiche forti e incisive possono essere anche politiche straordinariamente pericolose. Lo vedremo nella storia italiana degli anni Trenta. Ora, il primo modo per tentare di recuperare sviluppo è trovare dei capitali. Se in un paese questi capitali non ci sono, il primo modo è attrarre capitali dall'esterno. La seconda politica è sostanzialmente tutto il sistema di politiche di incentivazione. Io do alle nascenti imprese degli incentivi pubblici perché questi possono investirli e farli diventare industria. Abbiamo una storia lunghissima di incentivi. La terza cosa è mettere mano a quella cosa che è in mezzo fra la produzione e il mercato, cioè il sistema finanziario, il sistema bancario. In molti paesi, i paesi poveri hanno molti risparmi. Hanno molti risparmi perché la componente più piccola del paese, in termini percentuali, il 5-6%, possiede magari il 99% della terra, ha grandi accumuli di risparmi ma non li reinveste, li tiene sotto il cuscino. Bene, tutto questo, l'intervento sul sistema produttivo, l'intervento sul sistema bancario e finanziario, la capacità di attrarre investimenti dall'estero, sono, insieme con una politica di apertura del commercio internazionale, sono una serie delle politiche per accelerare lo sviluppo. Molte volte, però, queste stesse politiche ne richiamano delle altre. Una politica, ad esempio, di apertura del commercio internazionale troppo rapida, a volte è effettico drari. Noi dobbiamo, per produrre di più, vendere di più. Ma se apriamo immediatamente le frontiere, è molto più facile importare dall'estero prodotti che costano meno, piuttosto che far crescere le nostre imprese. E allora una delle contraddizioni che noi abbiamo nelle politiche di sviluppo è, per un verso, diamo degli incentivi per far crescere le nostre imprese, ma il più delle volte le nostre imprese non sono in grado di competere con le imprese già consolidate e affermate all'estero. E allora, fra le politiche di un paese in ritardo, vi è anche una politica che può sembrare forte per rispondere a dei problemi immediati, ma che nel medio periodo diventa molto pericolosa, cioè il protezionismo strategico. Perché strategico? Perché si immagina che serve soltanto per il tempo ristretto per permettere a noi di crescere senza la paura degli altri. Ma quando parte il protezionismo, poi non si sa più quando si toglie. Il caso della Germania. Nel 1831 questi fanno una cosa importante, una unione doganale, ma contestualmente tutti insieme fanno un protezionismo strategico nei confronti dell'Inghilterra e della Francia. Il teorico dello sviluppo dell'economia nazionale si chiamava Friedrich List ed è un economista che ha inciso moltissimo poi sulla storia successiva. Friedrich List diceva Bisogna consolidare una forte economia nazionale, rivolta soprattutto e sostenuta dai consumi interni. E se i consumi interni non ci sono? Bisogna che sia allora lo Stato a consumare. E se non c'è un sistema bancario e finanziario adeguato? Bisogna che sia lo Stato a promuovere un sistema bancario tale da favorire gli investimenti e dall'altra parte, però anche a raccogliere gli spazi. Nella Germania, in fine 1800, cominciano a nascere delle grandi banche. Anche in Francia nascevano delle grandi banche, ma diversamente dall'Inghilterra, dove c'erano banche che raccoglievano risparmi e banche che facevano investimenti, banche che garantivano il commercio estero e banche che finanziavano i ponti, in Germania paese in ritardo, in Francia paese in ritardo, nascono delle strutture bancarie più concentrate, le cosiddette banche miste, cioè banche che raccoglievano direttamente i soldi dai risparmiatori e non prestavano, ma investivano direttamente nelle nuove imprese. Quindi attenzione, le politiche per lo sviluppo ci sono, fin dalla fine del 1700 sono state usate, sono state usate in maniera massiccia anche nell'800. Il problema dello sviluppo non è soltanto un problema attuale per molti paesi che oggi stanno emergendo, la Cina, l'India, la Russia, è un armamentario che ormai è in funzione da tutto il tempo in cui abbiamo questo straordinario processo che si chiama rivoluzione industriale, ma è anche uno strumentario molto pericoloso, da vedere con grande attenzione. Si può intervenire per accelerare lo sviluppo, ma dentro ci possono essere anche dei rischi pesantissimi, non solo per l'economia, ma anche per la politica e per la società. Se volete seguire queste nostre considerazioni e volete approfondirle, potete utilizzare il nostro sito internet che riprende le lezioni e dà tutti i riferimenti. Grazie.