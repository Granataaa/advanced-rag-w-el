Benvenuti a questa nuova lezione. Oggi parleremo di come si impara la lingua dei segni, ovvero della sua acquisizione. Più precisamente, gli argomenti che tratteremo oggi saranno quattro, e precisamente il bilinguismo bimodale, le prime tappe di acquisizione della lingua dei segni e in particolare della lingua dei segni italiana, come si insegna la lingua dei segni e infine parleremo dell'educazione bilingue e più in dettaglio delle scuole e dei materiali per un'educazione bilingue. Cominciamo dal primo argomento, ovvero il bilinguismo bimodale. Sappiamo che ormai moltissimi bambini, forse la maggioranza dei bambini nel mondo, diventano bilingui. Perché? Perché sono esposti a più di una lingua fin dalla nascita. Magari il padre parla una lingua, il francese, la madre un'altra, l'italiano, oppure in famiglia parlano una lingua, ad esempio il cinese, e a scuola parlano invece la lingua del paese in cui si trovano, nel nostro caso l'italiano. E sappiamo anche che è molto importante essere bilingui, essere capaci di capire, produrre, ascoltare in entrambe le lingue. Dobbiamo però nel nostro caso distinguere fra due tipi di bilinguismi. Il bilinguismo unimodale, quello di cui abbiamo parlato fino adesso, cioè il bilinguismo in due lingue che si esprimono entrambi nella modalità fonoarticolatoria, e invece il bilinguismo bimodale, ovvero quel bilinguismo per cui il bambino è bilingue in una lingua vocale parlata e scritta, ad esempio l'italiano, e in una lingua che coinvolge l'altra modalità, la modalità visio-ivo-gestuale, quindi nel nostro caso la lingua dei segni italiana. Parliamo in questo caso quindi di bambini sordi o udenti che diventano bilingue, che conoscono sia l'italiano nella modalità parlata e scritta, sia la lingua dei segni. Sono molti i fattori che in qualche modo sono importanti per un'acquisizione bilingue. Intanto è molto importante l'età di esposizione, cioè a che età un bambino viene esposto ad una lingua. Se è esposto fin dalla nascita o dai primi anni di vita, la imparerà con una competenza nativa. Se viene esposto più tardi, per esempio dopo i vent'anni, una persona imparerà l'altra lingua, non con la stessa competenza spesso di una persona che la impara fin dalla nascita, anche se naturalmente ci sono eccezioni di persone che diventano perfettamente bilingue anche da adulti. L'altro fattore importante è la quantità di input che riceve in quella lingua. Ad esempio, io da piccola potevo parlare sia l'italiano che il tedesco, poi più avanti negli anni non ho avuto occasione di ricevere input, più input anche negli anni della scuola nel tedesco e quindi non ho potuto continuare a migliorare e ad aumentare, comunque anche a mantenere la competenza in quella lingua. E infine sono molto importanti gli interlocutori con cui io ho occasione di ascoltare e produrre una lingua e il contesto. Ad esempio, alcuni bambini, ecco facciamo il caso del bilinguismo bimodale, a casa usano la lingua dei segni e a scuola invece non trovano nessuno che può usare questa lingua. E quindi nel caso dei bambini sordi però, per imparare la lingua parlata, ci sono altri fattori che sono molto importanti e che sono il grado di sordità, cioè se il bambino è solo sordastro, è sordo profondo, qual è il suo grado di sordità. E' molto importante a che età vengono usate, vengono messe le protesi, quindi per sentire meglio, e anche che tipo di protesizzazione, se sono protesi tradizionali, protesi digitali o per esempio l'impianto cocleare. E infine è molto importante il tipo di logopedia che viene utilizzata con questo bambino e a che età comincia l'intervento della logopedista per insegnare la lingua parlata e anche la durata della logopedia, quindi per quanti anni questo bambino viene seguito dalla logopedista o dal logopedista. Questi sono tutti fattori molto importanti. Inoltre dobbiamo sempre ricordare che quando parliamo di bambini sordi siamo di fronte a una variabilità grandissima. Una variabilità perché dobbiamo intanto dire che rispetto alla popolazione in genere nasce un bambino sordo su mille abitanti. Questi sono i dati dell'Organizzazione Mondiale della Sanità. E soltanto una piccolissima percentuale, fra il 5 e il 10% dei bambini sordi che nascono hanno genitori sordi. La maggioranza dei bambini sordi nasce da genitori udenti. E quindi nel caso per esempio di bambini sordi figli di genitori udenti, come vediamo in questa slide, possiamo avere genitori che non segnano e in genere questa è la norma perché i genitori udenti non conoscono la lingua dei segni. E possiamo però avere anche genitori udenti che magari conoscono la lingua dei segni o perché sono loro stessi figli di sordi o perché magari si iscrivono immediatamente a un corso di lingua dei segni. Appunto se sono udenti figli di sordi saranno persone che l'hanno imparata fin dalla nascita. Se invece sono persone udenti che si sono iscritte a un corso in età adulta saranno persone segnante non native, come si dice. Ma vediamo anche nel caso di bambini sordi questa piccolissima percentuale di bambini sordi che nasce da genitori sordi. Anche in questo caso molti genitori saranno segnanti e anche in questo caso potrebbero essere segnanti nativi perché a loro volta hanno imparato la lingua dei segni da piccolissimi o addirittura dai loro genitori oppure non nativi, magari sono persone sorde che l'hanno imparata da adulti. E ci sono anche genitori sordi che non conoscono la lingua dei segni. Quindi quando parliamo di bambini sordi dobbiamo subito chiederci da quale famiglia nascono e se i genitori sono genitori che conoscono anche la lingua dei segni e la usano oppure no. Quindi non basta dire figli di genitori sordi, figli di genitori udenti. Bisogna stare molto attenti a capire bene il background linguistico di questo bambino. Dobbiamo anche tener conto che per quanto riguarda la lingua parlata e quindi anche la lingua scritta serve appunto che i bambini sordi inizino un percorso di logopedia e nel percorso di educazione alla lingua parlata esistono due grandi metodi, diciamo, due grandi tipologie con poi tante differenze. Una che viene definita oralista e che quindi utilizza solo una modalità, quella vocale articolatoria ed esclude i gesti e i segni, che dà una maggiore importanza alla produzione e che non vuole che il bambino sordo frequenti altri sordi, né bambini né adulti. Invece abbiamo anche delle metodologie cosiddette miste e spesso anche definite bimodali. In questo caso in logopedia vengono usate tutte e due le modalità, quindi quella fonoarticolatorio, ma anche viene utilizzata la lingua dei segni. In particolare vengono usati i segni come supporto all'insegnamento, all'apprendimento della lingua parlata. Si dà molta importanza alla comprensione che il bambino impari a capire la lingua parlata prima di insistere sulla produzione. E soprattutto si cerca di far sì che il bambino possa frequentare altri coetani sordi e anche altri adulti sordi, in modo che abbia delle figure di riferimento, delle figure adulte sorde di riferimento. Questo sarà molto importante per la sua crescita, anche affettiva, emozionale. Quindi a questo punto vi lascio con uno spunto di riflessione, ovvero di riflettere che cos'è veramente il bilinguismo bimodale. Passiamo adesso al secondo argomento della nostra lezione, ovvero alle prime tappe di acquisizione della lingua dei segni. Come si impara la LIS, di cui abbiamo parlato tanto? Dobbiamo prima di tutto chiarire un punto, che esistono diversi modi per osservare come un bambino impara una lingua e per studiarlo. Una modalità è quella di intervistare i suoi genitori, cioè chiedere ai genitori, alle persone che passano più tempo col bambino, soprattutto quando stiamo parlando di un bambino di un anno, che sta proprio imparando, per esempio, a comunicare in lingua dei segni, o anche a parlare nel caso dei bambini udenti. In questo caso usiamo dei metodi di osservazione cosiddetta indiretta, cioè diamo ai genitori degli strumenti, dei questionari, perché loro possano rispondere e dire quali segni, per esempio, il bambino è in grado di capire o di produrre. Qui in questa slide vediamo un questionario molto utilizzato in Italia, che è il primo vocabolario del bambino, che viene usato anche per i bambini udenti. Nel caso dei bambini sordi si sta sviluppando una versione di questo stesso questionario direttamente in lingua dei segni italiana. Quindi una persona sorda, un ricercatore, fa i segni e il genitore deve dire se il bambino capisce o produce quel determinato segno. Un altro modo per studiare come i bambini acquisiscono la lingua dei segni, così anche come la lingua parlata, è quello di valutare direttamente il bambino, osservandolo nel suo contesto naturale, per esempio a casa, facendo delle registrazioni, per esempio una volta alla settimana, una volta al mese, mentre interagisce con le sue figure di accudimento, oppure usare degli strumenti tipo dei test, tipo delle prove e sottoporre il bambino a queste prove. In questo caso noi vediamo qui nell'immagine una bambina a cui vengono mostrate delle foto. Questa è una prova sviluppata proprio dal nostro istituto che si chiama parole in gioco e utilizza delle foto di oggetti o di azioni molto semplici e il bambino o la bambina deve capire la parola utilizzata o il segno, nel nostro caso, e poi produrre per altre foto il segno corrispondente. Nel nostro caso, quando usiamo questi strumenti per valutare il vocabolario, per esempio, che un bambino sordo segnante è in grado di utilizzare e di capire, è molto importante che la persona che somministra queste prove al bambino sia una persona segnante, molto competente nella lingua dei segni, perché quasi tutti i bambini sordi non conoscono solo la lingua dei segni, ma sono abituati anche a utilizzare la parola, l'italiano, sono bilingui. Quindi loro cambiano lingua in funzione dell'interlocutore che si trovano davanti. Se loro vedono una persona, per esempio, udente, che utilizza poco la lingua dei segni e male, solo tendono a rispondere al test con l'italiano. Se noi però vogliamo valutare la lingua dei segni, la lisse, è molto importante che la persona che somministra le prove sia una persona sorda competente, non solo competente nella lingua dei segni, ma anche competente nella psicologia dello sviluppo, su come infatti vanno somministrate queste prove. Nel nostro istituto noi abbiamo condotto diverse ricerche su come i bambini imparano la lingua dei segni italiana. In questa lezione vorrei riferirvi di almeno due ricerche che ritengo molto importanti. Una è stata condotta negli anni 90, le prime pubblicazioni sono comparse verso il 2000, ed è stata condotta in collaborazione con l'ospedale pediatrico di Roma Bambin Gesù. In questo caso noi abbiamo valutato la competenza sia in italiano che in lingua dei segni di bambini figli con genitori sordi, cinque bambini avevano i genitori sordi e sei bambini invece avevano i genitori udenti. La fascia di età era l'età prescolare, quindi bambini fra i tre e i sei anni. In questo caso abbiamo usato prove che erano prove sviluppate per valutare la lingua parlata che noi avevamo adattato alla lingua dei segni, perché a quel tempo non esistevano prove create appositamente per valutare la lingua dei segni. E inoltre volevamo valutare non solo la competenza sia in lis che in italiano, ma anche lo sviluppo cognitivo e emozionale e sociale, diciamo, di questi bambini. La conclusione di questa ricerca è stata che per quanto riguarda il vocabolario le competenze di questi bambini erano più avanzate nella lingua dei segni in lis rispetto all'italiano e però erano in lis simili a quelle dei coetanei udenti, quindi questi bambini conoscevano un vocabolario che era molto simile a quello che conoscevano i loro coetanei udenti. Nelle prime strutture invece frasali, grammaticali, che sono tipiche di questa età, le loro competenze erano ancora, diciamo, non molto avanzate, però, come ripeto, a quei tempi non avevamo neanche strumenti adeguati per valutarle. Il risultato più interessante di questa ricerca è che i bambini più competenti erano quelli cui i genitori, indipendentemente se fossero udenti o sordi, però avevano accettato il fatto di crescere il proprio bambino con un'educazione bilingue, quindi se erano genitori sordi avevano accettato non solo che il bambino imparasse la lingua dei segni italiana, ma anche che imparasse l'italiano. E nel caso dei genitori udenti la stessa cosa, avevano accettato il fatto che il bambino era sordo e quindi che era importante che imparasse non solo la lingua parlata all'italiano, ma anche la lingua dei segni italiani. Quindi non era tanto importante veramente il fatto che fossero udenti o sordi i genitori, ma se avevano accettato il fatto che il bambino sarebbe cresciuto in qualche modo in due comunità, con due comunità e soprattutto con due lingue. In una ricerca più recente che abbiamo condotto in questi ultimi anni, abbiamo valutato invece solo bambini, figli sordi, figli di genitori sordi, quindi segnanti fin dalla nascita, e otto bambini. In questo caso eravamo anche più preparati a utilizzare strumenti, diciamo, più adeguati e anche modi di somministrazione più adeguati. Abbiamo quindi valutato, i bambini erano molto piccoli, fra i due e i tre anni, e abbiamo valutato la loro acquisizione del vocabolario. Allora abbiamo così potuto scoprire che le loro competenze lessicali, quindi di vocabolario in lingua dei segni italiana, erano esattamente le stesse di quelle di bambini udenti esposti solo alla lingua parlata. Quindi come livello di vocabolario, soprattutto in comprensione, era molto simile e anche in produzione si avvicinava. C'era un'interessante differenza che, mentre per i bambini udenti è più facile produrre parole corrispondenti a nomi e hanno più difficoltà con parole corrispondenti a verbi o predicati, per i bambini sordi che imparano la LIS sembra invece molto più facile produrre i predicati piuttosto che nomi. Questa osservazione è stata fatta anche nell'acquisizione di altre lingue di segni, per esempio della British Sign Language o dell'American Sign Language. Quindi sembra proprio che per i bambini che acquisiscono le lingue dei segni, i termini, i segni che richiamano azioni e movimenti siano più facili. E questo perché, come abbiamo già spiegato in precedenza, c'è questa continuità fra azione, gesto e segni. Quindi, per valutare le competenze in lingua dei segni, è molto importante fare, condurre una biografia linguistica precisa del bambino che abbiamo di fronte, quindi avere tutte quelle informazioni di cui abbiamo parlato, tipo l'età a cui sono stati esposti la lingua, la quantità di input, chi ha usato la lingua dei segni con loro, oppure la lingua parlata, perché, come dicevo, i bambini sordi sono tutti avviati comunque anche all'acquisizione della lingua parlata. E il secondo punto importante è di poter valutare l'acquisizione della lingua dei segni con strumenti validi e attendibili, perché molto spesso tradurre semplicemente strumenti utilizzati con i bambini udenti per la lingua parlata, quindi per l'italiano, per un'altra lingua, non serve a molto. E quindi quello che abbiamo osservato è che praticamente anche i bambini che imparano la lingua dei segni italiana passano attraverso una serie di tappe molto simili a quelle dei bambini che imparano la lingua parlata, ovvero all'inizio usano un segno alla volta, si trovano nel periodo che noi chiamiamo, proprio un solo segno per la lingua parlata, usiamo il termine olofrastico, e poi cominciano a combinare due segni, producono le prime frasi, e poi piano piano si appropriano di tutte le strutture grammaticali e sintattiche, di cui abbiamo anche parlato nelle precedenti lezioni, cioè tipiche delle lingue dei segni, e quindi imparano molto presto ad utilizzare lo spazio, ad utilizzare l'espressione facciale, e ad utilizzare tutti quegli elementi importanti per una produzione corretta in lingua dei segni. E quindi vi lascio con lo spunto di riflessione, che è appunto, ma le tappe di acquisizione delle lingue dei segni e delle lingue vocali sono simili? Passiamo quindi all'argomento successivo, che è quello che riguarda l'insegnamento della lingua dei segni, come si insegna la lingua dei segni, per esempio a bambini e adulti udenti, oppure a bambini sordi che non sono esposti dalla nascita alla lingua dei segni, perché quando parliamo di figli, di genitori sordi segnanti, loro imparano la lingua dei segni in maniera naturale, come gli udenti imparano la lingua parlata, ma in altri casi, per esempio nel caso di bambini udenti o adulti udenti che non hanno imparato da piccoli la lingua dei segni, come si fa di insegnarla? E una primissima esperienza, partita nel 1992 addirittura, in una scuola elementare vicino Roma, a Guidogna, alla scuola Edoardo De Filippo, dove per la prima volta la lingua dei segni italiana è stata insegnata come lingua straniera, ai bambini udenti, non c'era nessun bambino sordo nella scuola. Quindi, come attività pomeridiana, una persona sorda adulta, all'inizio era un nostro collega, Paolo Rossini, poi si sono succeduti altri insegnanti, andava in questa scuola e insegnava per un'ora il pomeriggio la lingua dei segni ai bambini. E su questa esperienza noi abbiamo condotto una ricerca, perché volevamo valutare che effetti aveva l'insegnamento della lingua dei segni su questi bambini udenti. Qui vediamo un grafico dove si vedono un po' i risultati della ricerca. Noi, sia all'inizio che alla fine di ogni anno scolastico, testavamo i bambini, cioè facevamo delle prove cognitive, cioè non solo valutavamo quanto avevano imparato la lingua dei segni, ma valutavamo come si erano modificate alcune delle loro capacità cognitive. E facevamo le stesse prove anche a bambini della stessa scuola che non avevano seguito il corso di lingua dei segni. E in questo caso avevamo usato, per esempio, un test abbastanza noto per valutare l'attenzione, la discriminazione visiva, che è il test delle matrici di Raven. E che cosa abbiamo trovato? Abbiamo trovato che i bambini, qua vedete, con la linea nera, che avevano seguito il corso di lingua dei segni, andavano molto meglio dei bambini che non avevano seguito il corso di lingua dei segni in queste prove. E praticamente quasi si avvicinavano ai bambini che normalmente in questo test, in questa prova, hanno dei risultati altissimi, cioè si collocano al novantesimo percentile. e quindi abbiamo pubblicato dei lavori in cui proprio dimostravamo che l'apprendimento della lingua dei segni italiana potenzia, è in grado di potenziare, quindi di accelerare in qualche modo alcune abilità cognitive e precisamente le abilità di attenzione e discriminazione visiva. inoltre, l'apprendimento della lingua dei segni avveniva molto volentieri, cioè per i bambini era quasi un gioco e soprattutto la imparavano molto più facilmente di come gli adulti in genere imparano la lingua dei segni e soprattutto sviluppavano una sensibilità verso la lingua e la cultura delle persone sorde quasi automaticamente, anzi del tutto automaticamente. Questa ricerca è stata molto importante perché ha dimostrato che può essere molto positivo anche per i bambini udenti imparare la lingua dei segni. Ma come fanno gli adulti a imparare la lingua dei segni? Fin dall'inizio delle ricerche sulla LIS in Italia, quindi fin subito dopo gli anni Ottanta, sono cominciati i primi corsi di lingua dei segni per adulti udenti e all'epoca mancavano anche persone sorde preparate quindi è stato molto difficile avviare questi corsi. Poi piano piano sono arrivati anche per esempio dagli Stati Uniti persone sorde molto esperte nell'insegnamento della lingua dei segni americana e venuti in Italia hanno organizzato workshop e seminari e quindi molte persone sia sorde che udenti hanno seguito questi seminari persone che già conoscevano molto bene la lingua ma non sapevano bene che metodo usare per insegnarla e quindi in Italia ha avuto molto successo un metodo che si chiama il metodo vista quindi sono usciti dei volumi sia per insegnanti sia per studenti e esistono ormai in Italia numerosissimi corsi di lingua dei segni veramente in tutta la penisola organizzati molti dall'ente nazionale sordi cioè dall'ENS e altri da cooperative da gruppi spontanei anche se vogliamo che sono nati un po' in tutta Italia questi corsi attualmente sono in genere di almeno tre livelli si dice primo secondo terzo livello e poi le persone che vogliono continuare in questa acquisizione possono seguire corsi per diventare o assistenti alla comunicazione o a interpreti naturalmente solo da poco questi diciamo questi si comincia a insegnare alcuni di questi corsi anche nelle università o perlomeno a far sì che le università riconoscano alcuni di questi corsi perché indubbiamente andrebbe insegnata in come questa lingua come tante altre lingue all'interno di percorsi universitari questo è almeno il nostro augurio e vi lascio quindi con lo spunto di riflessione che è ma che vantaggi può dare agli udenti imparare la lingua dei segni passiamo così a un altro argomento della nostra lezione e precisamente ma quali sono le scuole e i materiali per un'educazione bilingue perché abbiamo parlato molto positivamente dell'educazione bilingue ma non abbiamo ancora detto dove veramente avviene questa educazione bilingue e quali materiali si possono utilizzare esistono naturalmente in tutte le scuole i cosiddetti insegnanti di sostegno ma gli insegnanti di sostegno spesso che devono aiutare il bambino sordo sono diciamo stati preparati non relativamente alla lingua dei segni e quindi c'è la possibilità per i genitori di un bambino sordo di richiedere la figura dell'assistente alla comunicazione che se i genitori sono d'accordo e se il bambino conosce o vuole conoscere la lingua dei segni siano in grado di utilizzare anche e soprattutto la lingua dei segni in queste scuole che sono la maggioranza quindi il bilinguismo è per quel bambino sordo inserito nella classe di udenti che ha disponibile un assistente alla comunicazione che conosce la lingua dei segni e che fa un po' da ponte fra i contenuti trasmessi dall'insegnante e diciamo il bambino sordo che conosce la lisse quindi può in molti casi spesso specialmente nelle scuole superiore può diventare un vero e proprio interprete ci sono però alcune scuole in cui il bilinguismo bimodale cioè italiano lingua dei segni italiana non è solo per il bambino sordo ma è per tutti i bambini sordi e udenti esistono in Italia varie esperienze di bilinguismo ma solamente due scuole che ufficialmente adottano un metodo di educazione bilingue per lo meno due scuole che hanno una più lunga tradizione diciamo così in cui quindi il bilinguismo è per tutti una è la scuola di via Nomentana a Roma che si trova all'interno dell'istituto per sordi e che è il 173esimo circolo didattico in questo caso questa scuola era nel passato una scuola esclusivamente per sordi però è una scuola che a partire dagli anni 90 si è aperta agli udenti quindi ha detto ai bambini udenti del quartiere iscrivetevi in questa scuola e così piano piano all'inizio si sono iscritti solo nella scuola materna poi questi bambini udenti sono passati alle elementari e adesso c'è una scuola veramente vera e propria bilingue dove i bambini sia sordi che udenti utilizzano tutte e due le lingue e questa scuola diciamo è abbastanza conosciuta e ci sono stati anche dei documentari dei film su questa esperienza che si possono trovare anche su internet l'altra scuola invece di cui vorrei parlare è in qualche modo una scuola che ha fatto il processo contrario si tratta di una scuola per udenti era una scuola pubblica normale per udenti accossato in provincia di Biella che si è aperta ai bambini sordi cioè in collaborazione con la ASL di questa stessa piccola cittadina ha cominciato a aprirsi ai bambini sordi all'inizio tre bambini sordi che hanno cominciato a iscriversi insieme in una classe e poi diciamo sentendo parlare di questa esperienza sono arrivati tanti altri bambini esiste un libro che descrive bene questa scuola e l'esperienza di bilinguismo in questa scuola della Teruggi una professoressa che insegna all'università di Milano la Bicocca e in questo caso diciamo sono presenti nelle classi dove ci sono bambini dei sordi degli interpreti liss e in tutte e due le scuole in genere la maggioranza degli insegnanti però anche se la lezione viene fatta in italiano questi insegnanti hanno seguito dei corsi di lingua dei segni e passiamo a vedere i materiali che sono nati e si sono sviluppati proprio in questi anni per realizzare una educazione bilingue il primissimo materiale che è stato creato sempre dal nostro istituto in collaborazione con l'olivetti è un CD-ROM che ora purtroppo non è più adatto alle nuove tecnologie che si chiamava gli animali della savana questo mi piace però ricordare la filosofia di questo materiale perché in questa CD-ROM si proponevano ai bambini sordi e udenti tutti contenuti in quattro modalità cioè c'era il filmato loro vedevano gli animali nella savana c'era la persona che raccontava di questi animali in lingua dei segni poi c'era il testo scritto in italiano che raccontava questo stesso piccolo su quell'animale per esempio in particolare e c'era poi la grafica perché anche è molto importante per un'educazione bilingue di rendere questi contenuti anche graficamente su questa diciamo linea oggi esistono tantissimi materiali quindi citerò solo alcuni e citerò soprattutto quei materiali alla cui realizzazione abbiamo collaborato anche noi dell'istituto di scienze e tecnologie della cognizione del CNR e andrò diciamo anche in ordine di età cioè partirò dai materiali più adatti ai bambini piccoli qui abbiamo per esempio una collana uscita da pochissimo di piccoli libri cartonati dove appunto vengono proposti i primi segni e ai bambini e in questo caso si dà sempre l'immagine e la parola scritta in italiano e come si esegue il segno in modo che il bambino si è esposto fin da piccolissimo a queste tre se vogliamo modalità perché c'è la modalità del disegno l'immagine c'è la parola scritta l'italiano e c'è il segno poi un'altra esperienza appunto che abbiamo realizzato è quella di prendere dei libri pubblicati da case editrici per bambini particolarmente interessanti magari libri senza tanto scritto con molte immagini e una persona sorda segnante le ha segnate per i bambini e in questo caso anche sono cinque è un'esperienza che serve anche ai genitori perché spiega ai genitori come leggere questi libri ai loro bambini poi da pochissimo potete vedere su internet trovare questa esperienza di radiomagica che racconta le storie a tutti i bambini e in molti casi le adatta anche con la lingua dei segni è un'esperienza molto molto carina e poi abbiamo per esempio anche un altro prodotto già diciamo realizzato diversi anni fa in cui si raccontano in lingua dei segni ai bambini le favole di Esopo che come sappiamo sono favole che hanno una lunga tradizione e che sono molto importanti per una crescita proprio anche della letteratura nei bambini perché hanno sempre anche una morale queste storie e quindi vi lascio con lo spunto di riflessione che è come sono strutturati i materiali che possono essere usati per un'educazione bilingue e tanti altri ne troverete ovviamente nella rete io ho concluso la mia lezione di oggi vi ringrazio per l'attenzione e vi invito a cercare i materiali relativi agli argomenti trattati oggi nel sito dell'università come sempre arrivederci