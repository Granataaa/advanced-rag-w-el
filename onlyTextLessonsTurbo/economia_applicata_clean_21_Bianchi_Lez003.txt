Siamo nuovamente qui ad affrontare i temi della globalizzazione. Lo facciamo oggi mettendo più attenzione sugli effetti della globalizzazione, in particolare sugli effetti sulla organizzazione della produzione. Gli argomenti che tratteremo saranno l'organizzazione della produzione e le sue fasi, ovviamente in un contesto globale, l'organizzazione della produzione e il territorio. Quindi il primo tema è l'organizzazione della produzione e le sue fasi. Perché questa cosa è interessante? Perché noi consideriamo, e questi sono gli argomenti che tratteremo in questo momento, che vi debba essere una coerenza fra il modo in cui si organizza il mercato, il concetto di estensione del mercato, e il modello organizzativo con cui la produzione risponde a questo cambiamento nel mercato. Questa idea così bella e fascinosa è un'idea molto antica e come vedremo nelle lezioni successive, è un'idea che risale addirittura al 1776, alla pubblicazione della ricchezza delle nazioni di Adam Smith. In quel libro, che è il libro che in un qualche modo dà il via, fa partire la stessa economia politica, Adam Smith dice una cosa fondamentale, dice che poiché lo scambio, il diritto lo scambio, e ricordiamoci che in quell'epoca era importante dire il diritto allo scambio, perché prima c'era l'economia feudale, in cui non c'era questo diritto allo scambio, poiché siamo in un contesto in cui vi è libertà di scambio, allora lo scambio deve in un qualche modo essere sorretto da una organizzazione produttiva in condizione di rispondere ai bisogni sia dei consumatori, ma anche degli altri produttori che si affacciano con noi in una idea di mercato che non è un'idea astratta, il mercato, non è un'idea negativa, i mercati decidono, ma è semplicemente umana, i mercati sono fatti di persone che si organizzano per montare il loro potere relativo. Dall'altra parte Smith però dice una cosa che è ancora più forte, ancora più direi moderna, cioè che in realtà l'organizzazione della produzione è fatta di persone, sì certo ci sono le macchine, ci sono i computer, ci sono tutto quello che volete voi, però sono le persone e delle persone e della loro capacità produttiva il lavoro è il punto cruciale e del lavoro lui distingue proprio le competenze per il lavoro che chiama skills, austerity and judgment, cioè la competenza nel sapere fare le cose, la capacità manuale o comunque operativa di realizzarla e la capacità critica di capire se funzionano, se rispondono ai bisogni e se in realtà nel caso migliorarle. Questa idea del come muta alla variazione dell'estensione del mercato l'organizzazione di uno stesso ciclo produttivo è quindi un'idea antica che si è stata posta in ogni momento di grande cambiamento della situazione politica e sociale del mondo ed è quindi un tema che è bene riproporsi oggi che stiamo di fronte ad una idea di un mercato che è globale invece a fronte di organizzazioni umane che sono ancora profondamente radicate nei contesti storici, quindi nei contesti nazionali e nei contesti locali. Su questo principio questo grafico è come sempre il grafico di riferimento. Noi come vedete facciamo sempre precedere tutte le nostre persone generali da dei numeri perché è importante vedere anche i numeri. Questi numeri di questa volta raffigurano in valore il totale delle importazioni di beni intermedi di consumo, capitali e finali che sono stati intercambiati a livello mondiale. Guardate, questa è la linea dei beni di consumo intermedio questa è la linea delle importazioni di beni di consumo, questi sono i beni capitale e queste sono le importazioni di beni finali in termini di capitale e di beni di consumo. Allora, che cosa vogliono dire questi numeri? Che cosa vuol dire che questi numeri aumentano? Innanzitutto, che cos'è un bene finale? Un bene finale è un bene che sostanzialmente è il consumatore finale, è quello che noi portiamo in fondo, è il prodotto e dentro a questi prodotti totali ci sono sia i beni di consumo che i beni capitale. Cosa sono i beni capitale? Sono le macchine, sono le macchine che servono per fare delle cose. I prodotti intermedi sono invece l'idea che per fare dei prodotti finali con delle macchine ci possono essere anche delle fasi intermedie. Ad esempio, se noi abbiamo un'automobile, il prodotto finale è un'automobile, un prodotto intermedio ad esempio è il motore. E perché è così interessante questa riflessione proprio su le importazioni di beni intermedi? Perché nella fase di produzione che noi abbiamo individuato fra il 48 e il 75, noi avevamo un modello di produzione che era adeguato a quell'epoca. Erano, come abbiamo visto, domanda interna, era una domanda di primo acquisto, cioè la mia prima 500. era una domanda di paesi in trasformazione, molti dei quali erano contadini e diventavano urbani. Erano cioè beni in cui contavano i prodotti standard e i prodotti sostanzialmente di consumo o di primo acquisto, o si dicono beni di consumo che però hanno anche un valore capitale, il frigorifero, l'automobile, cioè non quello che consumiamo giorno per giorno, ma che comunque acquistiamo perché fanno parte della nostra vita quotidiana. Quei prodotti, per poter essere competitivi e per poter essere a basso prezzo, perché dovevano essere adeguati ad quello che si chiama consumo di massa, erano prodotti anche molto standardizzati, che venivano prodotti dentro fabbriche in cui tutta la produzione era rivolta a fare quel bene finale. Questa produzione si chiamava produzione fordista, perché come abbiamo visto nelle nazioni precedenti, di fatto la grande trasformazione che noi abbiamo avuto nel 900 era quella di produrre beni di massa per consumo di massa. Questo si faceva con un sistema produttivo di massa, cioè una catena di montaggio in cui skills, austerity e judgment erano fissati, incardinati in quella famosa catena. In quella produzione non c'erano dei prodotti intermedi finiti, perché era uno stesso prodotto che partiva dall'inizio e su una stessa catena, uno stesso luogo in continuità, andava sostanzialmente fino a fare il prodotto finale. Questa cosa cambia quando noi abbiamo dovuto cominciare a differenziare i prodotti, cioè io avevo bisogno non soltanto di una Fiat 500, ma essendo io cresciuto e avendo una famiglia mi volevo comprare una Fiat 500 familiare, quindi bisognava mettere su delle carrozzerie diverse, allora potevo avere gli stessi motori, ma però da allestire in maniera diversa. In quel momento il motore diventava un bene intermedio, perché? Perché potevo prenderlo, considerarlo finito nella sua produzione, stoccarlo e di volta in volta mandarlo su una linea o sull'altra. Tanto più il ciclo produttivo si frammenta, perché io devo rispondere a diversi bisogni di differenziazione del prodotto o anche di immaginare una differenziazione territoriale, per cui in un paese faccio soltanto gli assemblaggi finali, in un altro faccio soltanto le componenti, tanto più l'aumento delle importazioni e quindi dei commerci di beni intermedi diventa rilevante. Questo è il significato di questo grafico. Voi vedete che aumentano l'interscambio di macchine, vedete che aumenta l'interscambio di prodotti finali, ma quello che diventa fondamentale è che l'interscambio di prodotti intermedi è il più alto di tutti. Perché? Perché nei processi di apertura internazionale, e voi vedete che questo già dal 92 accelera, ma diventa addirittura quasi verticale dopo il 2001, in realtà la capacità di operare su tutti i mercati implica una riorganizzazione dei cicli produttivi. Cioè implica il fatto che voi fate in singoli impianti, ad esempio, i motori per tutti, che in altre parti fate le pompe per tutti, che in altri impianti fate, ad esempio, le piastrelle per tutti, e poi le ricomponete di volta in volta in ragione dei mercati di cui avete bisogno. L'aumento degli intermedi ci dice che è cambiata l'organizzazione complessiva della economia mondiale, e quindi andiamo verso un'economia mondiale che ha caratteri più complessi. Questo processo di scomposizione del ciclo produttivo per fasi si chiama unbundling, cioè lo scorporare. Questo principio di unbundling è un principio che in realtà regge l'idea che alle dimensioni globali voi avete la capacità di ottimizzare un ciclo produttivo per fasi, quindi fate l'impianto dei motori al meglio, fate l'impianto delle pompe al meglio, fate l'impianto dei singoli assemblaggi al meglio, ma mentre nella posizione fordista questo era tutto allineato in una stessa fabbrica, nell'epoca dei distretti industriali erano diverse fabbriche che si componevano in un territorio, oggi questo viene esploso su tutto il quadrante mondiale. Questo diventa interessante perché questo è stato il primo forte impulso a quel fenomeno che si chiama outsourcing e offshoring. Cosa vogliono dire queste due parole? Outsourcing vuol dire che voi all'interno di un'impresa considerate che una parte della vostra produzione non viene da voi realizzata ma voi la comprate, o meglio la dislocate in altre imprese e quindi per voi è una risorsa esterna, anzi in molte situazioni voi addirittura la comprate da altre imprese. Questo genera molti problemi perché se voi avete un bene a bassa qualità, insomma anche le singole componenti possono essere fatte da soggetti diversi a bassa qualità. Se voi avete un prodotto di altissima qualità, cioè operate sul valore aggiunto, dovete essere in grado di garantire, di dare certezza di tutte le parti del vostro impianto perché altrimenti rischiamo di avere una macchina estremamente sofisticata che si blocca perché il singolo componente non ha lo stesso livello di qualità di tutti gli altri. Offshoring vuol dire che voi addirittura questa attività la spostate fuori dal vostro paese per andare a cercare soluzioni diverse. Per molti anni l'offshoring fu dall'area centrale europea verso i paesi dell'est Europa perché i costi del lavoro erano molto più bassi, erano verso la Cina, verso il Bangladesh, verso l'Albania, verso diverse situazioni, però adesso c'è un forte ripensamento proprio in ragione della certezza della qualità. Il great unbunding è quindi il termine che noi usiamo per individuare questo fenomeno che a livello globale ha ridisegnato il sistema complessivo della produzione. All'interno di questo andiamo a collocare una riflessione che è stata oggetto di molta della letteratura di questi ultimi 15 anni che è la cosiddetta Global Value Chain. Cos'è una Value Chain? Value Chain è la catena del valore. Una catena del valore che noi in epoca fordista avevamo tutto all'interno di una fabbrica. Io faccio i motori, faccio i freni, faccio i volanti, li compongo passo dopo passo all'interno della mia fabbrica, che alla fine ho un'auto che vale 100, il cui valore è stato composto passo dopo passo dalle mie produzioni. Se voi in realtà questa cosa andate a disarticolare a livello mondiale è possibile che una parte fondamentale del vostro valore sia fatto da altre imprese oppure, se lo fate voi, può essere fatto sempre dalla stessa impresa ma in posti diversi. E allora la Global Value Chain è la capacità di tenere insieme in una visione unitaria dei cicli produttivi che a questo punto si disarticolano, unbounding, sia in termini di organizzazione industriale sia in termini di organizzazione territoriale. Quindi noi non abbiamo più un'impresa ma abbiamo una costellazione di imprese e quanto più queste funzionano con lo stesso ritmo, con lo stesso tempo, nelle stesse condizioni, tanto più il sistema viaggia veloce. Dov'è il rischio? Il rischio è che voi andate a collocare una delle parti, questa o questa, in paesi in cui vi sono dei problemi. Ad esempio, se questo ciclo deve viaggiare allo stesso tempo, vuol dire che non solo la fabbrica deve viaggiare allo stesso tempo ma che ad esempio tutti i servizi di logistica, pensate i trasporti, devono viaggiare allo stesso tempo. Se facciamo delle operazioni usando internet, vuol dire che l'accesso a internet deve essere dello stesso tipo, della stessa capacità, della stessa portata in tutti i paesi. Questo sta introducendo molti vincoli a questa idea di global value chain. In molte situazioni, soprattutto in produzione di alta qualità, oggi il rischio di decentrare delle produzioni in luoghi che però non sono assistiti, non all'interno dell'impresa, ma all'esterno dell'impresa da strutture di servizi non adeguati a garantire un processo che sia effettivamente nel complesso efficiente. Su questo quindi, unbounding dei cicli produttivi, offshoring delle fasi di produzione, i cicli produttivi vengono scomposti e si localizzano nelle singole fasi, ma queste si localizzano là dove effettivamente conviene localizzarle. E non è sempre il costo del lavoro a guidare i processi di localizzazione. Tant'è vero, se voi avete delle fasi produttive in cui è rilevante produzione standard a basso costo del lavoro, potete localizzare dove avete bassi costi del lavoro, basse regole, basse condizioni ambientali. Ma per localizzare le fasi che poi sono quelle che governano il ciclo, la ricerca e sviluppo, il marketing, la finanza, voi avete bisogno dei servizi esterni, avete bisogno di strutture territoriali che garantiscono che voi potete sviluppare la vostra attività in stretta interconnessione con il territorio. E allora il rischio che noi stiamo verificando è che tutte le fasi, diciamo, smart, ad alto contenuto dell'intelligenza si concentrano in alcune parti del mondo, degli Stati Uniti, dell'Europa, del Giappone e tutte le altre fasi sono sostanzialmente arraggere nei paesi periferici. Questo è un tema straordinariamente pericoloso perché reintroduce una idea che si può crescere su modelli diversi ma mantenendo gerarchie che tornano oggi dopo i 15 anni di avvio della globalizzazione ad essere rilevanti. spunti di riflessione per questa nostra lezione. Come muta l'organizzazione di uno stesso ciclo produttivo? Cioè, come è fatta oggi l'organizzazione della produzione, esempio, dell'auto rispetto agli anni 50, rispetto agli anni 80? Come è fatta l'organizzazione di un ciclo di produzione che negli anni 50 potevamo chiamare rigida di massa, negli anni 80 potevamo chiamare flessibile di massa e che oggi dovremmo chiamare global, global value chain. Cioè potremmo chiamarlo una sorta di global digital perché anche le tecnologie sono cambiate in maniera sostanziale oggi è comunque dispersa in tutto il mondo ma unita da sistemi di relazione, di informazione, di comunicazioni che ovviamente in altra epoca dovevano essere concentrati e fissati nello stesso ciclo produttivo. Il great unbanding, consideriamo essere la fase in cui esplodono i cicli produttivi e nella traversa fra la fine del Novecento ed inizio del nuovo secolo. Ed infine il rapporto col territorio. Il rapporto col territorio che per noi torna a essere cruciale perché è sul territorio che poi noi abbiamo, le nostre storie e i nostri riferimenti. Torniamo a questo grafico che abbiamo visto più volte e che per noi diventa assolutamente rilevantissimo. Vedete, in fondo pensate fra il Novecento che finisce qui e il nuovo secolo che comincia qui, pensate le enormi divaricazioni che si vanno generando. Sono divaricazioni che passano sul territorio e vi voglio fare un esempio. Pensiamo, nell'epoca in cui parlavamo di distretti ad esempio, in questa fase, l'idea di un territorio, ma proprio una città, chiamiamola la città A, una città A che collochiamo nella pianura padana, dove c'era una strada, dove sul lato destro c'era un'impresa che faceva piastrelle di ceramica, belle, anche innovative, competitive. Tutto questo anche perché sull'altro lato della strada c'era una fabbrica che faceva macchine per fare piastrelle. Le due fabbriche viaggiavano insieme, perché nella teoria dei distretti, questo fu vero per molti anni, se la fabbrica che faceva piastrelle cresceva, domandava le macchine, le macchine, chi faceva macchine faceva macchine anche per differenziare il prodotto e quindi tutte e due crescevano assieme. In mezzo alla strada, e nella strada avevamo il sindaco, l'unione industriale, il sindacato, la chiesa, la comunità. Però se in Cina, in un posto che chiamiamo Fushan, che è oggi il centro cinese della produzione di ceramica, all'inizio del 2000, questi decidono di trasformare la città di Fushan, un vecchio borgo rurale, nella grande capitale cinese delle ceramiche, questi non ricominciano da capo il loro percorso, ma vanno direttamente a comprare le macchine là dove sono in grado di produrre il meglio possibile. E vengono nella nostra cittadina A, si presentano alla fabbrica che fa macchine e comprano macchine. Quella fabbrica cresce al 10-15% all'anno, perché cresce con il ritmo di crescita della impresa finale. Il problema di quell'azienda è trovare lavoratori meccanici, bravi, intelligenti, disposti a studiare l'inglese per andare su e giù dalla Cina a vendere e a organizzare i cicli produttivi delle macchine. Ma i cinesi con quelle macchine ovviamente fanno piastrelle che non solo in Cina, ma in tutto il mondo, fa concorrenza all'altra impresa. Le decisioni che partono dalla Cina oggi incidono direttamente allora su quella impresa che non sostenendo la crisi ovviamente va in difficoltà, chiede cassa integrazione, deve gestire i problemi di un possibile default. Ma la cosa che per noi è interessante è che una decisione presa in Cina fa crescere enormemente un'impresa sul lato di una strada, mette in difficoltà dall'altra, ma frantuma la comunità. Perché il sindaco, il parroco, il presidente degli industriali, il segretario del sindacato, il segretario del partito o dei partiti, ci troveranno a gestire contestualmente due situazioni che prima si presentavano, ma in sequenza, mentre oggi si presentano contestualmente. La grande crescita, quindi la domanda di nuovi lavoratori, di nuovi dirigenti, di nuove competenze su un lato della strada, la gestione, il contrasto della crisi, l'ammortizzamento della crisi, della imprese sull'altro lato. E non è che puoi prendere quei lavoratori e portarli di qua, perché hanno competenze diverse, hanno aspettive diverse. Quindi sequenze che un tempo erano note a tutti noi, lo sviluppo, la crisi, oggi in un territorio si possono presentare contestualmente e questo deve mutare anche l'atteggiamento anche degli amministratori, delle istituzioni, della comunità. Allora il primo spunto di riflessione è, con l'avvento della globalizzazione, mutano le relazioni in un territorio, perché all'interno di un territorio ci sono situazioni che diventano esse stesse influenzabili da avvenimenti che sembrano dover essere lontanissimi. Nello schema che abbiamo detto più di una volta, mentre in uno schema del Novecento noi potevamo considerare le due aziende endogene, cioè interne, radicate in un territorio e gli avvenimenti di fushan esogeni, una cosa che noi non controlliamo e che non influenzano noi, in questa prospettiva globale tutto torna a essere endogeno e questo implica grandi difficoltà, perché implica ad esempio l'idea di un territorio che deve decidere cosa diventare e come posizionarsi in questo contesto globale. Implica uno sforzo che molti dei nostri amministratori non sono abituati a considerare, anche perché in questo contesto tutte le autorità diventano locali, compresa il governo nazionale. Il governo nazionale che per definizione era l'ultima istanza di regolazione, diventa locale perché diventa influenzabile da avvenimenti dell'altra parte del mondo. La Cina rallenta e se la Cina rallenta anche la nostra economia ha delle difficoltà. La Cina svaluta, allora i suoi prodotti saranno più competitivi. La Cina rivaluta, allora i suoi capitali saranno più competitivi. Cioè siamo in una situazione in cui dobbiamo considerare come questo dato di globalizzazione non solo muta i comportamenti fra grandi entità, ma induce effetti all'interno delle singole entità territoriali. I paesi emergenti introducono qui dei nuovi attori. Dopodiché, ancora una volta, più andiamo avanti, più facciamo fatica a parlare i paesi emergenti. Perché certo c'è il Brasile, ma c'è il Brasile di San Paolo e di Rio e c'è il Brasile dell'interno. Perché c'è la Cina di Shanghai e di Canton, ma c'è anche la Cina dei paesi all'interno. Ci sono decisioni che cambiano le geografie reali. C'è un'Europa in cui si è andata consolidando un'area centrale europea, dalla Baviera di fatto all'Emilia Romagna e attorno ci sono periferie sempre più lontane, cosicché la geografia reale del mondo e dell'Europa non coincide più con la geografia politica che noi ci portiamo dietro. Facciamo allora il solito riepilogo delle domande e proviamo a verificare meglio questo passaggio che finora abbiamo sviluppato con attenzione. 1. Come muta l'organizzazione di uno stesso ciclo produttivo? Il primo dato che qui portiamo, ma che poi analizzeremo anche nelle prossime lezioni e alla fine con un minimo di teoria, è che un ciclo produttivo non è dato una volta per tutte. La vecchia teoria, ma qual è un ciclo produttivo efficiente? Allora hai le risposte degli ingegneri, quella che fa un milione di motori tutti uguali, quella che ne fa 400 mila, no, no, un ciclo di produzione efficiente è quello adeguato al contesto di mercato in cui operate e in cui volete operare, perché può darsi benissimo che voi siate in un contesto in cui volete operare in un contesto in cui non siete in grado. Fatemi fare l'esempio delle scarpe. Nelle scarpe, noi chiamiamo scarpe, come abbiamo detto prima, le ciabattine che importiamo neanche più dalla Cina, ormai dal Bangladesh e le scarpe di 3 mila euro al paio. Sono prodotti diversi, completamente diversi. Uno dice, io faccio ciabattine da 15 euro al paio poste a New York e voglio spostarmi a fare invece scarpe a 3 mila euro. e lui dice, no, non è che sia così facile, cioè non è che io decido di muovere da lì a lì e lo faccio. Perché per fare quelle scarpe da 3 mila euro occorrono competenze, desteriti, cioè la capacità di farlo, occorrono capacità di disegno, occorrono capacità di organizzazione di processi di alta qualità, occorre una rete distributiva adeguata a vendere quelle stesse scarpe da Las Vegas alla Cina. Quindi il tema non è soltanto della mia decisione libera. Molte volte in teoria, quando gli economisti fanno le teorie, immaginano che gli aggiustamenti siano istantanei. Quindi si passa da una posizione all'altra. Molte volte si immagina che anche un paese possa decidere di colpo di passare da una parte all'altra. Ad esempio da un paese rurale a un paese post-industriale. In realtà fra l'uno e l'altro c'è un attraversamento, quello che abbiamo detto l'attraversa. Cioè l'idea che si parte da uno stato, da una condizione all'altra. Questo richiede tempo, ma richiede anche investimenti. Ad esempio richiede investimenti massicci, orientati, ben definiti in termini di risorse umane, quindi di competenze. Nel dibattito sta sempre più emergendo il tema delle competenze. Dall'altra parte è chiaro che occorrono anche dei dimensionamenti dell'intera macchina produttiva al contesto in cui operiamo. E poi soprattutto bisogna aggiornare in termini di valore e quindi qual è il valore aggiunto che noi cerchiamo. Fatemi fare ancora un esempio. Dieci anni fa in Italia si facevano due milioni di automobili. Oggi se ne fanno 350 mila. Tuttavia in termini di valore, il valore di oggi è penso che è uguale al valore di quello di dieci anni fa. Perché? Perché dieci anni fa si facevano piccole vetture standard. Oggi la parte del nuovo sistema industriale legato all'automotive in Italia è fatta da una parte di produzione di componenti di automobili aggiunto, i famosi motori. Dall'altra parte di alcuni produttori oggi più neanche definibili automobili nazionali. Il gruppo Fiat Chrysler, il gruppo Volkswagen Audi che fanno automobili del tipo Ferrari, Maserati, Lamborghini o moto tipo Ducati. Quindi nel tempo cambiano i prodotti, cambiano le localizzazioni dei prodotti, cambiano le metodologie di produzione e cambiano anche i cicli produttivi. Perché è chiaro che un'auto che costa uno di avere un certo tipo di organizzazione e forse anche di automazione del ciclo. Un'auto che costa 15 volte tanto in realtà ha bisogno di competenze che sono diverse, di organizzazioni produttive diverse, ma anche di organizzazioni commerciali diverse e quindi di servizi più o meno incorporati che sono totalmente differenti. La frattura noi la individuiamo nel momento di passaggio da un mercato all'altro, cioè tra la fine del Novecento e l'inizio del Novecento, con questo fenomeno che all'inizio viene guidato molto dal bisogno di localizzare e rilocalizzare in base al costo del lavoro. Però abbiamo visto che questo in realtà poi è stato un forte discrimine nei confronti delle tipologie di produzione. Nella fascia bassa del ciclo si può delocalizzare in base al costo del lavoro, nella fascia alta del ciclo, si delocalizza in relazione proprio alla qualità dei servizi incorporati nella produzione. E quindi stiamo rigenerando gerarchie di territori in relazione alla tipologia di valore aggiunto che si riescono a generare. Qual è il ruolo dei paesi emergenti? Domanda ormai quasi, come dire, insistente da parte nostra, però i paesi emergenti oggi stanno affrontando già una nuova fase di maturità. Nei paesi emergenti vi sono aree ad alto sviluppo urbano che manterranno probabilmente il loro ritmo, ma tutti i paesi emergenti stanno oggi già affrontando le contraddizioni interne di processi di crescita troppo rapidi. Questo è il quadro. Rispetto a questo io vorrei ricordare però un attimo di sintesi di queste tre lezioni che abbiamo condotto finora. Il primo concetto è il concetto del mercato. Il mercato di fatto emerge come valore anche morale con la rivoluzione industriale. Il mercato si realizza, come vedremo nelle prossime elezioni, nel momento in cui vi sono soggetti autonomi e liberi di scegliere. Nella tradizione feudale non c'era questa scelta e quindi non c'era mercato. Il mercato si sviluppa e si genera nel momento in cui vi sono dei diritti di proprietà certi. Cioè io sono in grado di vendere questo libro perché questo libro è in mio possesso. Cedo non solo il libro ma anche il diritto di proprietà connesso. I diritti di proprietà implicano anche apparati normativi e legislativi che in realtà tutelano la possibilità di passare i beni perché ne passiamo la proprietà. Dentro questo libro però non c'è soltanto la proprietà fisica di un prodotto ma c'è anche quella che si chiama la proprietà intellettuale, cioè la proprietà delle idee che sono contenute. Questo vale per i libri, vale per la musica, ma vale anche per esempio per le macchine di produzione che hanno una parte in ferro e sempre di più hanno delle parti software. Questo implica all'interno della globalizzazione un grande processo di allineamento delle diverse normative nazionali perché altrimenti la diversità nelle normative o meglio la mancanza di tutela dei diritti di proprietà rischia di diventare una nuova barriera non tariffaria. Allora quando noi parliamo avvento della globalizzazione come mutano le relazioni in uno stesso territorio e come ruoli dei paesi emergenti ricordiamoci che vi è un problema di uniformazione delle condizioni in cui si opera. In molti paesi emergenti esistono ancora normative confuse, normative non chiare sui diritti di proprietà. I primi casi di coloro che andavano in Cina si lamentavano del fatto che tu andavi in Cina con un prodotto e te lo vedevi replicato, diciamolo pure, copiato dai produttori locali perché non vi era tutela di questo, mentre dall'altra parte è chiaro che uno dei grandi temi su cui oggi operare è proprio questo del io genero un bene che sono in grado di vendere perché ne dispongo di un titolo di proprietà e sempre più non solo sulla parte tangibile ma anche sulla parte intangibile. Quindi quando parliamo paesi emergenti parliamo anche di un problema di un allineamento dei sistemi istituzionali, dei sistemi legali con cui in realtà un paese si inserisce nel contesto dell'economia mondiale e qui vi è anche il grande tema che noi sappiamo perfettamente dei conflitti fra sistemi istituzionali perché scegliere una via o scegliere l'altra vuol dire favorire un paese o favorire un altro nella grande gara di riposizionamento che si sta oggi realizzando a livello mondiale. Tutto questo porta sempre fascine al fuoco della lettura complessa del fenomeno globalizzazione, cioè della difficoltà di ridurre tutto semplicemente a un problema di scambio. Perché l'economia di carta, l'economia finanziaria ha avuto tanto successo in passato? Perché in fondo riduceva tutto questo. Nell'economia di carta si poteva assumere che non essendoci lavoro non c'erano regole sul lavoro, non essendoci lavoro e produzione non aveva un problema del tempo di realizzazione degli investimenti. Vi era la possibilità della perfetta mobilità dalla sera alla mattina se prestavano capitali da una parte all'altra per guadagnare sul capital gain. Molte imprese si sono lasciate a affascinare dall'idea che il valore dell'impresa non fosse il fatturato, il lavoro incorporato, ma il valore del capitale. Il cosiddetto capital gain di impresa dalla sera alla mattina. Si è perduto anche il senso in un qualche modo del valore. E questa idea di global value chain rischiava di essere più un problema di speculazioni finanziarie legate ai titoli delle imprese azionarie, delle società azionarie piuttosto che al valore intrinseco delle produzioni che queste realizzavano. Allora voi vedete che in questo contesto vi sono diversi motivi di attenzione che devono essere portati. La concorrenza fra paesi diventa concorrenza anche fra sistemi sociali e la concorrenza fra sistemi sociali diventa il rischio di guerre fra poveri che sicuramente fanno male all'intero mondo e fanno male a tutti i paesi. Ancora una volta grazie. Trovate sul nostro sito tutti i materiali per gli eventuali approfondimenti. Grazie ancora.